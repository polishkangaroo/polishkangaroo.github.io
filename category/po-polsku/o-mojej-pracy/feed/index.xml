<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>O mojej pracy &#8211; Dr JOANNA BAGNIEWSKA</title>
	<atom:link href="/category/po-polsku/o-mojej-pracy/feed/" rel="self" type="application/rss+xml" />
	<link>/</link>
	<description>zoologist &#124; science communicator </description>
	<lastBuildDate>Sun, 13 May 2018 17:25:12 +0000</lastBuildDate>
	<language>en-GB</language>
	<sy:updatePeriod>hourly</sy:updatePeriod>
	<sy:updateFrequency>1</sy:updateFrequency>
	<generator>https://wordpress.org/?v=4.9.5</generator>
	<item>
		<title>Zoolog: zamknięciu ferm norek powinna towarzyszyć akcja uświadamiająca</title>
		<link>/2017/12/16/zoolog-zamknieciu-ferm-norek-powinna-towarzyszyc-akcja-uswiadamiajaca/</link>
		<pubDate>Sat, 16 Dec 2017 21:26:47 +0000</pubDate>
		<dc:creator><![CDATA[Joanna]]></dc:creator>
				<category><![CDATA[O mojej pracy]]></category>
		<category><![CDATA[O zwierzętach]]></category>
		<category><![CDATA[Po polsku]]></category>
		<category><![CDATA[fermy futerkowe]]></category>
		<category><![CDATA[nauka w Polsce]]></category>
		<category><![CDATA[norka amerykańska]]></category>
		<category><![CDATA[pap]]></category>
		<category><![CDATA[zwierzęta futerkowe]]></category>

		<guid isPermaLink="false">http://joannabagniewska.com/?p=1764</guid>
		<description><![CDATA[Wywiad dla PAP &#8211; Nauka w Polsce. Zamknięcie ferm, w których hodowane są norki, miałoby sens, gdyby jednocześnie przeprowadzono akcje uświadamiające skierowane do konsumentów. Jeśli popyt na futra utrzyma się, problem przeniesie się do innych krajów &#8211; powiedziała PAP zoolog dr Joanna Bagniewska. Posłowie PiS złożyli w Sejmie projekt nowelizacji...]]></description>
				<content:encoded><![CDATA[<div class="titleAuthorWrapper">
<p class="title" style="text-align: justify;"><em>Wywiad dla <a href="http://naukawpolsce.pap.pl/aktualnosci/news%2C27281%2Czoolog-zamknieciu-ferm-norek-powinna-towarzyszyc-akcja-uswiadamiajaca.html">PAP &#8211; Nauka w Polsce</a>.</em></p>
</div>
<div class="field field--name-field-image field--type-image field--label-hidden imageWrapper article" style="text-align: justify;"></div>
<div style="text-align: justify;"></div>
<p class="field field--name-field-lead field--type-string-long field--label-hidden lead field--item" style="text-align: justify;"><strong>Zamknięcie ferm, w których hodowane są norki, miałoby sens, gdyby jednocześnie przeprowadzono akcje uświadamiające skierowane do konsumentów. Jeśli popyt na futra utrzyma się, problem przeniesie się do innych krajów &#8211; powiedziała PAP zoolog dr Joanna Bagniewska.</strong></p>
<div class="field field--name-body field--type-text-with-summary field--label-hidden field--item">
<p style="text-align: justify;">Posłowie PiS złożyli w Sejmie projekt nowelizacji ustawy o ochronie zwierząt, który przewiduje m.in. wprowadzenie zakazu hodowli i chowu zwierząt futerkowych w celu pozyskiwania futer. Zakaz miałby wejść w życie 1 stycznia 2022 r. Zapisom tym sprzeciwiają się przedstawiciele branży futerkowej.</p>
<p style="text-align: justify;">&#8220;Cierpienie zwierząt i zagrożenie dla środowiska spowodowane przez hodowlę to podstawowe powody, dla których należałoby zakazać prowadzenia ferm norek&#8221; &#8211; powiedziała w rozmowie z PAP zoolog z Uniwersytetu w Reading, dr Joanna Bagniewska. Jak dodała, kluczowe jest przeprowadzenie wśród społeczeństwa akcji, która uświadomi problemy związane z hodowlą norek na futra.</p>
<p style="text-align: justify;">&#8220;Jeżeli zakażemy hodowli w Polsce, a ludzie nadal będą chcieli posiadać futra &#8211; problem związany hodowlą norek przeniesie się do innych krajów, np. do Chin, gdzie różne gatunki zwierząt futerkowych hodowane są obecnie w gorszych warunkach, niż w Polsce&#8221; &#8211; zauważyła.</p>
<p style="text-align: justify;">W rozmowie z PAP ekspertka powiedziała, że norki amerykańskie, hodowane w Polsce na futra, to zwierzęta znakomicie przystosowane do drapieżnego stylu życia. Żyjąc w środowisku naturalnym polują zarówno w wodzie, na lądzie, jak i na drzewach. Są większe i sprawniejsze od swoich krewnych, norek europejskich, które w Polsce całkowicie wyginęły.</p>
<p style="text-align: justify;">Zoolog podkreśliła, że nie da się zapewnić stuprocentowej szczelności ferm, a wydostanie się zwierząt do środowiska naturalnego jest realnym zagrożeniem. &#8220;W pewnych częściach Europy norki amerykańskie stanowią dla rodzimych zwierząt konkurencję pokarmową &#8211; co znaczy w praktyce, że poszukują tego samego rodzaju pokarmu&#8221; &#8211; stwierdziła. &#8211; &#8220;A ze względu na wielką skuteczność podczas polowań mogą się przyczynić wyniszczenia innych gatunków. Na przykład na wyspach zamieszkanych przez ptaki wodne norki czują się jak dziecko w sklepie ze słodyczami, potrafią tam zdziesiątkować populacje&#8221;.</p>
<p style="text-align: justify;">Bagniewska przywołała też przypadek Wielkiej Brytanii, gdzie aktywiści, którym bliskie było dobro norek, włamywali się do ferm i wypuszczali je na wolność. &#8220;Ich intencje były dobre, ale wykonanie już nie &#8211; bo norki silnie zaburzyły lokalne środowisko naturalne&#8221; &#8211; podkreśliła.</p>
<p style="text-align: justify;">W ocenie dr Bagniewskiej stosunkowo proste byłoby podniesienie dobrostanu zwierząt: zapewnienie im większych, bardziej luźnych klatek. &#8220;Nie wyczerpuje to jednak podstawowego zagrożenia, jakim jest związane z hodowlą ryzyko wprowadzenia obcego i bardzo inwazyjnego gatunku do środowiska&#8221; &#8211; dodała.</p>
<p style="text-align: justify;">W przypadku ferm za duży problem uważa się też towarzyszący im, bardzo intensywny zapach. Wynika on z tego, że w przeciwieństwie do innych gatunków masowo hodowanych przez ludzi &#8211; są drapieżnikami, a co za tym idzie, zapach ich odchodów jest bardziej drażniący, niż w przypadku roślinożerców. Do tego dochodzi fetor mięsnej karmy oraz brudnych klatek, w których przetrzymywane są tysiące stłoczonych zwierząt &#8211; wskazała dr Bagniewska.</p>
<p style="text-align: justify;">&#8220;Futra to towar luksusowy &#8211; nie są konieczne do życia i przetrwania. Mamy mnóstwo alternatyw dla pięknego ubioru, dlatego zamknięcie ferm nie powinno być większym problemem dla społeczeństwa&#8221; &#8211; podsumowała. (PAP)</p>
<p style="text-align: justify;">Autor: Szymon Zdziebłowski</p>
<p style="text-align: justify;">Edytor: Anna Ślązak</p>
</div>
]]></content:encoded>
			</item>
		<item>
		<title>Bliskość natury mamy w naturze</title>
		<link>/2016/10/29/bliskosc-natury-mamy-w-naturze/</link>
		<pubDate>Sat, 29 Oct 2016 22:59:35 +0000</pubDate>
		<dc:creator><![CDATA[Joanna]]></dc:creator>
				<category><![CDATA[O mojej pracy]]></category>
		<category><![CDATA[Po polsku]]></category>
		<category><![CDATA[Społeczeństwo]]></category>
		<category><![CDATA[Kongres obywatelski]]></category>
		<category><![CDATA[NaTemat.pl]]></category>
		<category><![CDATA[przyroda]]></category>

		<guid isPermaLink="false">http://joannabagniewska.com/?p=1639</guid>
		<description><![CDATA[Wywiad Małgorzaty Remisiewicz dla Kongresu Obywatelskiego na NaTemat.pl Dr Joanna Bagniewska na IX Kongresie Obywatelskim • Kongres Obywatelski „Pojedźmy do lasów, do gór” – śpiewa na najnowszej płycie Hey. O źródłach tej tęsknoty za naturą i powodach, dla których kontakt z przyrodą czyni nas dojrzalszymi, mówi w wywiadzie zapowiadającym XI...]]></description>
				<content:encoded><![CDATA[<div class="views-field views-field-field-summary">
<div class="field-content" style="text-align:justify;"><em>Wywiad Małgorzaty Remisiewicz dla <a href="http://obywatelski.natemat.pl/191129,bliskosc-natury-mamy-w-naturze">Kongresu Obywatelskiego na NaTemat.pl</a></em></div>
<div class="img-container" style="text-align:justify;"><img src="http://m.natemat.pl/ad218a0edca40b1e84d55f5f8bd6f050,640,0,0,0.png" alt="dr Joanna Bagniewska na IX Kongresie Obywatelskim" /></div>
<div class="views-field views-field-field-zdjecia-2" style="text-align:justify;">
<div class="field-content in_thumb"><em>Dr Joanna Bagniewska na IX Kongresie Obywatelskim <span class="bull">•</span> <span class="src">Kongres Obywatelski</span></em></div>
<div class="field-content in_thumb"></div>
<p>„Pojedźmy do lasów, do gór” – śpiewa na najnowszej płycie Hey. O źródłach tej tęsknoty za naturą i powodach, dla których kontakt z przyrodą czyni nas dojrzalszymi, mówi w wywiadzie zapowiadającym XI Kongres Obywatelski dr Joanna Bagniewska, zoolożka i popularyzatorka nauki, wykładowca na Uniwersytecie w Reading w Wielkiej Brytanii.</p>
<div class="ebzNative" style="text-align:justify;"></div>
<p><strong>Czy to prawda, że mamy duży deficyt witaminy N, jak nazywa kontakt z naturą Richard Louv? Czy powinniśmy ją sztucznie suplementować?</strong></p>
<p>Wszystko zależy od osoby, jak w tym dowcipie o człowieku, któremu lekarz zalecił codzienne spacery. „Ale przed pracą czy po pracy, panie doktorze, bo ja jestem listonoszem?” – usłyszał. Nie dziwię się, że rolnik czy pracownik budowlany po pracy wybiera kanapę i telewizor. Ale wszystkim tym, którzy przez osiem godzin dziennie widzą wyłącznie ekran monitora, z pewnością kontakt ze świeżym powietrzem dobrze zrobi.</p>
</div>
<p><span id="more-1639"></span><br />
<strong><br />
Nie ma dojrzałości bez świadomego kontaktu z przyrodą?</strong></p>
<div id="bmone2n-20116.26.24.14" class="adslot" style="text-align:justify;"></div>
<p>Słowem kluczem jest tu „świadomość”. Wszystko, co robimy świadomie, jest oznaką dojrzałości. Dojrzałość jest zatem wtedy, gdy matka wychodzi na spacer z dzieckiem ze świadomością, że dzięki temu pozna ono świat, zainteresuje się otoczeniem, a nie wówczas, gdy jest to jedynie codzienny obowiązek, przykra rutyna.</p>
<p><strong>Jesteśmy dalej od przyrody niż pokolenie naszych rodziców?</strong></p>
<p>Trochę się oddaliśmy, na pewno. Niewątpliwie duży w tym udział nowoczesnych technologii, które absorbują czas i rozpraszają uwagę, ale nie zapominajmy, że – także w wyniku bogacenia się społeczeństwa – zmienia się charakter rozrywek czy pozazawodowych aktywności. Kiedyś zakłady pracy integrowały się na grzybobraniu, dziś pracownicy korporacji odstresowują się w luksusowych spa.</p>
<p><strong>Nie ma Pani wrażenia, że kontakt z przyrodą ma, nawiązując do języka korporacji, „eventowy” charakter? Większość z nas ma pod nosem jakiś park, ale słysząc hasło „pojedźmy na łono natury”, zazwyczaj myślimy o zorganizowanym wyjeździe, czy to na weekend, czy to do odległego od domu lasu. Nie powinniśmy nauczyć się konsumować przyrody mimochodem, choćby w drodze do pracy?</strong></p>
<p>Generalnie mamy mniej czasu na wszystko, więc i wyjście „w przyrodę” próbujemy zorganizować. Nie potępiałabym też traktowania tego w kategorii wydarzenia – może w ten sposób podkreślamy specjalny charakter tego czasu, jesteśmy w stanie bardziej skupić się na tym, czego doświadczamy podczas spaceru.</p>
<p>Widzę jednak duży potencjał w „oswajaniu” kontaktu z przyrodą w kontekście miejskim. Na włodarzach miast spoczywa ogromna odpowiedzialność: ciągła praca nad tym, by dla mieszkańców kontakt z przyrodą nie był okazjonalnym świętem, ale integralną częścią codziennego życia. Można promować jazdę na rowerze, ale to wymaga bezpiecznych ścieżek i dostępnych parkingów rowerowych, choćby pod biurowcami.</p>
<p>Na Uniwersytecie w Reading w każdym trymestrze organizowany jest tydzień rowerowy – dojazdy rowerem premiowane są darmowym śniadaniem. Niektórzy docierają przez śmierdzące ulice, inni przez park. I to od władz zależy, czy ten dojazd będzie przyjemniejszy, wśród drzew, czy będzie oznaczał przeciskanie się między ciężarówkami, które przez środek miasta przepychają się na autostradę.</p>
<p><strong>Jak jeszcze można pobudzać tę potrzebę kontaktu z naturą?</strong></p>
<p>Na pewno nic na siłę. Największe oddziaływanie mają z pozoru małe akcje, które przez swoją skalę mogą wiele zmienić, jak np. Hedgehog Street. Punktem wyjścia były tu bardzo wysokie statystyki umieralności jeży na ulicach miast. Jak wiadomo, większość Brytyjczyków mieszka w jednorodzinnych domach, z mikroskopijnym ogródkiem, ogrodzonych płotem. W ramach akcji mieszkańcy zachęcani są do robienia w płotach otworów, które umożliwiają jeżom swobodne przemieszczanie się. Z badań mojej magistrantki wynika, że dzięki tej akcji już 40% terenów w Reading jest dostępnych dla jeży – a jeśli trochę jeszcze popracujemy nad tym, by sąsiedzi robili otwory w płotach pomiędzy swoimi domami – odsetek ten ma szansę wzrosnąć do 90%.</p>
<p>Tego typu akcje mają podwójny efekt – realnie pomagają przyrodzie, ale też zwiększają świadomość procesów zachodzących w otoczeniu.</p>
<p><strong>Skoro się poświęciło czas, by stworzyć jeżom lepsze warunki, to się niecierpliwie czeka, aż one się pojawią i obserwuje, co robią z tą odzyskaną wolnością?</strong></p>
<p>Dokładnie tak. Podobnie działa bardzo lubiana przez Brytyjczyków akcja „ptakoliczenia”. Nie wymaga ona, jak w Polsce, wyjścia na dwór – wystarczy na godzinę usiąść przy kuchennym oknie z kubkiem herbaty i w specjalnej aplikacji zaznaczać, jakie ptaki zawitały do przydomowego ogródka, przy okazji poznając rodzime gatunki ptactwa. Bardzo wzrosła też świadomość problemu wymierania populacji pszczół. Brytyjczycy wiedzą, że należy w ogródkach sadzić lokalne kwiaty polne, wielu ustawia także hotele dla pszczół.</p>
<p><strong>Czy są kraje, w których poziom inteligencji przyrodniczej jest wyraźnie wyższy? Jak na światowej skali plasuje się Polska?</strong></p>
<p>Już od wielu lat nie mieszkam w Polsce, ale mam wrażenie, że u nas system edukacji przyrodniczej jest bardziej nastawiony na poznanie teorii – choćby cyklu Krebsa – niż nauki świadomej przynależności do otoczenia, lepszego rozumienia praw i relacji zachodzących w przyrodzie. To trochę przykre – i nie jest pocieszeniem fakt, że nie jest to tylko polska specyfika.</p>
<p>Na liście krajów o wysokiej inteligencji przyrodniczej z pewnością jest Szwecja. Wysokiej kulturze obcowania z przyrodą na pewno sprzyja geografia – niskie zaludnienie, rozległe tereny. W efekcie większość rekreacji zahacza w jakiś sposób o przyrodę. Zimą – obowiązkowo biegówki, latem – imprezy na orientację, pływanie w jeziorze, łowienie raków, polowanie.<br />
Wyróżnić pod tym względem należy też Australię. Mój mąż, Australijczyk, programista, nierzadko wie więcej o jakimś zjawisku przyrodniczym niż ja. Świadomość ekologiczną kształtuje się tam już od najniższych szczebli edukacji. W efekcie wiedza o tym, jaką wartość ma unikalny ekosystem, z gatunkami, które nie występują nigdzie indziej na świecie, jest bardzo powszechna i przekłada się na codzienne wybory – na przykład preferowanie lokalnych produktów żywnościowych czy uprawianie rodzimych roślin, także tych doniczkowych. Wszyscy zdają sobie sprawę z problemu gatunków inwazyjnych – nikt nie kwestionuje np. zakazu posiadania w domu chomików.</p>
<p><strong>Wspomniała Pani o biegających masowo na nartach Szwedach. Czy, obserwowany także w Polsce, wzrost zainteresowania aktywnością fizyczną przekłada się na większe obcowanie z naturą? Czy może biegniemy, ale niespecjalnie wnikamy w to, co mijamy po drodze? Trochę tak jak ze „zwiedzaniem” przy okazji łapania Pokemonów&#8230;</strong></p>
<p>Ten znak równości między aktywnością fizyczną a kontaktem z przyrodą można postawić chyba tylko w krajach, gdzie przez większą część roku świeci słońce. Wiadomo, że jogę lepiej uprawia się na plaży niż w przepoconej sali do aerobiku, ale nie potępiam Polaków czy Brytyjczyków, którzy zamiast biegu w strugach deszczu wybiorą bieżnię na siłowni – świetnie, że w ogóle się ruszają.</p>
<p><strong>A może tak jest po prostu bezpieczniej? „Nie idź do lasu/parku, bo tam Ci się może stać krzywda” – taki komunikat wgrywa nam się w podświadomość od najmłodszych lat.</strong></p>
<p>Tak jak wspomniałam wcześniej, ogromną pracę mają do wykonania decydenci miast. Nie żyjemy w Australii, gdzie las to zagrożenie ze strony śmiertelnych węży, pająków czy skorpionów. Wiele polskich miast jest otulonych przez przepiękne lasy, do których – jak do Kampinosu – można dojechać autobusem miejskim. To wielka wartość.</p>
<p>Problem w tym, że u nas lasy są niebezpieczne kulturowo – i psujemy ich wizerunek na własne życzenie. Gdy kilka lat temu media obiegła informacja o zgwałconej w lesie biegaczce, w komentarzach dominował ton: „po co biegała w lesie, sama?”. Teraz mamy debatę o matkach karmiących w przestrzeni publicznej – większość kobiet bardzo chciałoby pójść na dłuższy spacer, mając pewność, że gdy ich dziecko stanie się głodne, będą mogły je nakarmić, siadając na pierwszej z brzegu ławce. Ale jeśli ma to się spotkać z ostracyzmem społecznym, wybiorą „bezpieczny” spacer wokół domu.</p>
<p><strong>Polski park to także opresyjne tabliczki: „nie deptać trawy”. Można go zmienić w miejskie podwórko?<br />
</strong><br />
Wszystko jest kwestią priorytetów – czy chcemy mieć piękne trawniki, czy ludzi korzystających z dobrodziejstw przyrody. W Wielkiej Brytanii, gdzie o trawie dyskutuje się równie często jak o pogodzie, ten dylemat też pozostaje żywy. Miejskie trawniki i parki są w pełni dostępne, ale już na przykład na terenie kampusu na Uniwersytecie w Oksfordzie obowiązuje zakaz wchodzenia na trawę.</p>
<p>Wracając do oswajania parków – jest wiele nieinwazyjnych metod, które czynią je dostępnymi dla ludzi, także dla dzieci i młodzieży, bez większej szkody dla ich „dzikości” – świetliki, ławeczki, śmietniki, ścieżki zdrowia, siłownie miejskie&#8230;<br />
<strong><br />
Czy polska przyroda rzeczywiście jest fenomenem, czy raczej chcemy ją taką widzieć?</strong></p>
<p>W skali europejskiej to niewątpliwy fenomen, a takie miejsca jak Białowieża to unikat światowy, z którego powinniśmy być dumni i mocniej go wykorzystywać w promocji kraju. Obecnie coraz więcej krajów stawia właśnie na przyrodę jako wabik turystyczny – ale najczęściej są to państwa spoza Europy, bo na naszym kontynencie większość przyrody przegrała w starciu z postępem. U nas jeszcze jest – i chuchajmy na nią, bo to nasz wielki skarb.</p>
<p>Jestem pewnie nieobiektywna, bo obracam się w środowisku zoologów, którzy z Polski wracają zachwyceni. O Białowieży mogą mówić godzinami. Specjaliści od nietoperzy nie mogą się doczekać kolejnej edycji akcji liczenia nietoperzy „Nietoperek”. Ostatnio wzięłam moich studentów w Beskid Żywiecki – na śledzenie wilków. Ale taki cel wycieczki to raczej wyjątek niż reguła. 99% brytyjskich licealistów jedzie do Polski, by zwiedzić Auschwitz. Nie zdąża nawet porządnie obejrzeć Krakowa, wiezie się ich, by skonfrontować z największą zagładą ludzkości. Jaki obraz Polski oni wywożą? Dlaczego nie wziąć ich do Białowieży czy w Bieszczady? Musimy zmienić akcenty w promocji turystyki, tym bardziej że mamy już świetną bazę agroturystyczną, gotową zaspokoić zróżnicowane, w tym także dietetyczne, potrzeby zagranicznych gości.</p>
<p>***</p>
<p>Nad tym, co dziś oznacza <strong>dojrzałość w różnych dziedzinach życia</strong>będziemy się wspólnie zastanawiali podczas <strong>XI Kongresu Obywatelskiego</strong>, zatytułowanego: <strong><em>Dojrzali Polacy – lepsza Polska!</em></strong>Odbędzie się on 5 listopada (sobota) 2016 r. w Gmachu Głównym Politechniki Warszawskiej. Zapraszamy na sesję tematyczną <strong>Przyroda &#8211; przestrzeń aktywności Polaków</strong>, w ramach której podyskutujemy o roli przyrody w rozwoju osobistym i społecznym oraz o możliwości rekreacyjnego i turystycznego wykorzystania potencjału polskiej przyrody.</p>
<p>Więcej informacji na <strong><a href="http://www.kongresobywatelski.pl/" target="_blank" rel="nofollow">www.kongresobywatelski.pl</a></strong> i na <strong><a href="https://www.facebook.com/KongresObywatelski/" target="_blank" rel="nofollow">Facebooku</a></strong></p>
</div>
]]></content:encoded>
			</item>
		<item>
		<title>RPA. Tam, gdzie turkawka woła: &#8220;Drink laaager!&#8221;</title>
		<link>/2016/08/26/rpa-tam-gdzie-turkawka-wola-drink-laaager/</link>
		<pubDate>Fri, 26 Aug 2016 15:27:33 +0000</pubDate>
		<dc:creator><![CDATA[Joanna]]></dc:creator>
				<category><![CDATA[O mojej pracy]]></category>
		<category><![CDATA[O zwierzętach]]></category>
		<category><![CDATA[Po polsku]]></category>
		<category><![CDATA[Afryka]]></category>
		<category><![CDATA[Gazeta Wyborcza]]></category>
		<category><![CDATA[nauka]]></category>
		<category><![CDATA[RPA]]></category>

		<guid isPermaLink="false">http://joannabagniewska.com/?p=1561</guid>
		<description><![CDATA[Mój artykuł w Magazynie Świątecznym Gazety Wyborczej Fot. Christof Schoeman/Rex Features/east news Skojarzenia z RPA? Napady zbrojne, gwałty, AIDS, apartheid&#8230; Albo bezpieczne zaszycie się w buszu i oszałamiająca przyroda. Osiem lat temu na równinach Free State i Northern Cape, w okolicach Kimberley, prowadziłam badania do pracy magisterskiej. Niedawno wróciłam do RPA...]]></description>
				<content:encoded><![CDATA[<div id="gazeta_article_author"><em>Mój artykuł w <a href="http://wyborcza.pl/magazyn/1,124059,20539951,rpa-tam-gdzie-turkawka-wola-drink-laaager.html">Magazynie Świątecznym Gazety Wyborczej</a></em></div>
<div id="gazeta_article_date"></div>
<div id="gazeta_article_image">
<div>
<p><img title="" src="http://bi.gazeta.pl/im/3b/96/13/z20539963Q.jpg" alt="" border="0" /></p>
<p class="desc"><em>Fot. Christof Schoeman/Rex Features/east news</em></p>
</div>
</div>
<div></div>
<div id="gazeta_article_lead" style="text-align:justify;"><strong>Skojarzenia z RPA? Napady zbrojne, gwałty, AIDS, apartheid&#8230; Albo bezpieczne zaszycie się w buszu i oszałamiająca przyroda.</strong></div>
<div style="text-align:justify;"></div>
<div id="gazeta_article_body">
<div id="article">
<div id="article_body">
<div id="mcBan_2" class="mcBan is-initialized" style="text-align:justify;">
<section id="p_lock" class="v12">
<header id="p_lock_header"><span id="p_lock_head_msg"></span>Osiem lat temu na równinach Free State i Northern Cape, w okolicach Kimberley, prowadziłam badania do pracy magisterskiej. Niedawno wróciłam do RPA z brytyjskimi studentami z University of Reading. Tym razem na północny kraniec Gór Smoczych, czyli Drakensberg.</header>
</section>
</div>
</div>
</div>
</div>
<p><span id="more-1561"></span><br />
Powitała nas Tara Pirie, doktorantka University of Reading. Angielka, mieszka w RPA od piętnastu lat; jest jedną z najlepiej wykwalifikowanych przewodniczek w kraju &#8211; co nie jest łatwe, gdy się jest kobietą, cudzoziemką, pracującą wśród maczystowskich Afrykanerów.Kwatera Tary &#8211; a przez dwa tygodnie i nasza &#8211; to obozowisko w buszu. Jedziemy tam samochodami terenowymi przez szczątkowe drogi górskiego rezerwatu Thaba Tholo, czyli Góry Kudu &#8211; czterdzieści minut od głównej bramy.</p>
<p>Po drugiej stronie rezerwatu, godzinę drogi od naszego obozowiska, w którym zwykle mieszkają wolontariusze i naukowcy, jest też Black Leopard Camp, luksusowe obozowisko dla turystów. Mają tam namioty &#8220;rodzinne&#8221;, z pełnym umeblowaniem, łazienkami i gorącą wodą. U nas warunki polowe &#8211; w namiotach ledwo mieszczą się rozkładane prycze i brezentowa szafeczka. Toaleta z widokiem &#8211; ma tylko trzy ściany, czwarta otwarta jest na busz. Tara ostrzega, żeby wchodząc, sprawdzać, czy w środku nie ma węży. Ciepły prysznic? Będzie, jeśli rozpalimy ogień i zagrzejemy wodę. Czasem podgląda nas ciekawska antylopa niala. Prądu z baterii słonecznych starcza tylko na kilka wieczornych godzin. To zresztą norma &#8211; na brak prądu cierpi cała RPA. Zamiast kuchni palenisko otoczone glinianymi ławami. Gotujemy potrawy jednogarnkowe na ogniu. Internetu brak, z zasięgiem też kiepsko, trzeba iść w góry. W razie wypadku musielibyśmy połączyć się przez radionadajnik z którymś z domów spoza rezerwatu, żeby zadzwonili po pogotowie. Wieczorami chodzimy tylko po ścieżce wysypanej dla bezpieczeństwa jasnym żwirem &#8211; łatwiej na tym tle zauważyć odcinającego się ciemno węża. W RPA właśnie przedwiośnie, w nocy temperatura spada do pięciu stopni &#8211; niby za zimno na węże i bezkręgowce, ale gdy tylko się ociepla, wychodzą. Raz, gdy siedziałam ze studentami wokół paleniska, jedna z dziewczyn zbladła i wyjąkała: &#8220;Nie ruszaj się, tu jest wąż!&#8221;. Faktycznie, między moimi stopami pełzał sobie półmetrowy <i>Crotaphopeltis hotamboeia</i>, po afrykanersku Rooilipslang, czyli wąż czerwonousty. Na szczęście niegroźny &#8211; ale w obozowisku mieszkają też czarne mamby i kobry plujące.</p>
<p>Uczymy się rozpoznawać dźwięki buszu. Szczekanie. Pies? Nie, kudu. Jeśli brzmi, jakby udawał je człowiek (ba-hu), to pawian. Małpiatka galago wrzeszczy jak zarzynane niemowlę. Ryk lamparta kojarzy się z piłowaniem drewna. Turkawka według Afrykanerów woła: &#8220;Work haaarder!&#8221; (&#8220;Pracuj cięęężej&#8221;) &#8211; w tygodniu, i &#8220;Drink laaager!&#8221; (&#8220;Pij piiiwo&#8221;) &#8211; w weekend.</p>
<p>Naszej ostatniej nocy obozowisko odwiedził lampart. Tara na ogół słyszy lamparty z oddali, jednak teraz rozlegały się wrzaski oszalałych ze strachu pawianów &#8211; niezawodny znak, że drapieżnik jest w pobliżu. A ja, jak na prawdziwego śpiocha przystało, nawet się nie obudziłam.</p>
<p>W obozie mieszka piesek Tary, terier przybłęda o imieniu, nomen omen, Tucker (ang. wałówka). Psy stanowią łakomy kąsek dla lampartów, w krajach takich jak Indie są nawet częścią ich pożywienia. Kiedyś koleżanka Tary Becky nocowała w obozowisku sama, tylko z Tuckerem. Nagle usłyszała, że zbliża się lampart. Przerażony piesek poczuł, że to ogromne zwierzę przyszło po niego, i wskoczył Becky na głowę! Tymczasem lampart krążył wokół namiotu, zbliżył się do wejścia i zaczął przy nim majstrować. Becky pomyślała desperacko: &#8220;Jeśli wlezie do środka, rzucę w niego psem!&#8221;. Na szczęście lamparta spłoszył dźwięk rozrywanych rzepów przy wejściu do namiotu, poszedł sobie.</p>
<p>A co zrobić, jeśli się spotka drapieżnika? Spytaliśmy o to Alana Watsona, barczystego i jowialnego Afrykanera, właściciela rezerwatu Thaba Tholo. Alan mówi do &#8211; równie barczystego i jowialnego &#8211; kolegi: &#8220;Luan, pokaż studentom, jak się zachować w sytuacji sam na sam z lampartem!&#8221;. Luan wstaje i objaśnia: &#8220;Wyobraźcie sobie, że przede mną jest lampart. Nie można się po prostu cofnąć, tylko najpierw krok w bok, a dopiero potem w tył. Później znowu w bok i w tył&#8221;. Alan wybucha śmiechem: &#8220;Wiecie, to wam dużo nie pomoże, ale przynajmniej nie wdepniecie we własne gówno!&#8221;. Luan przeprasza: &#8220;To nasze afrykanerskie poczucie humoru&#8221;.</p>
<p>Odkładając żarty na bok, gdy spotka się drapieżne zwierzę, nie wolno uciekać. Tara i Alan powtarzają wielokrotnie &#8211; w buszu, jeśli uciekasz, jesteś jedzeniem. Trzeba wydać się dużym i niebezpiecznym, krzyknąć, sięgnąć po kij, tupnąć nogą, postraszyć. Tego drapieżnik ze strony ofiary się nie spodziewa &#8211; i nie opłaca mu się atakować agresywnego stworzenia. O tych radach zapomniały moje dwie studentki, które natknęły się nocą na hienę. Uciekły z piskiem, ale na szczęście hiena miała lepsze rzeczy do roboty niż gonienie angielskich dziewczyn.</p>
<p>Po Thaba Tholo można chodzić piechotą &#8211; oprócz lampartów, które nie tak łatwo spotkać, nie ma tu zwierząt z wielkiej piątki Afryki (Big Five). Wielka piątka to pięć gatunków, które najtrudniej upolować &#8220;z podchodu&#8221;, czyli pieszo &#8211; termin ten wprowadzili myśliwi z czasów kolonialnych polujący na grubego zwierza. Gatunki wybrano nie na podstawie rozmiaru, ale według tego, ilu myśliwych zginęło, polując na nie. Oprócz lamparta do wielkiej piątki należą lew, bawół afrykański, słoń i nosorożec (najpierw zaliczał się do niej tylko nosorożec czarny, obecnie również i biały). O mały włos do tej listy zostałby dodany również buszbok &#8211; niewielka, niespełna metrowej wysokości antylopa. Postrzelony buszbok udaje martwego, a kiedy myśliwy nachyli się nad nim, przebija go rogami.</p>
<p>W parkach narodowych z wielką piątką, takich jak sławny Kruger, można wysiadać z samochodów tylko w wyznaczonych miejscach &#8211; w zamkniętych obozowiskach i w niektórych punktach widokowych. Gdy wysiedliśmy w punkcie widokowym, jeden ze studentów nie domknął okna w samochodzie. Wystarczyła sekunda, aby do samochodu wskoczyła małpka &#8211; koczkodan tumbili &#8211; i złapała torbę czekoladek. Potem siedziała pod krzakiem, zjadając łup z triumfalną miną. Głupio wyszło &#8211; nie chcieliśmy ani śmiecić (papierek po małpie został w niedostępnych dla nas krzakach), ani karmić zwierząt (tyle czekolady raczej nie mogło jej wyjść na dobre), ale atak nastąpił zbyt szybko.</p>
<p class="txt_upl">Rozmawiałam z Chenay Simms, pracującą w sekcji naukowej Kruger &#8211; mieszka w środku parku, na obrzeżu jednego ze strzeżonych obozowisk. Spytałam ją o wielkie koty. Chenay tropy lamparta widzi co tydzień, jeśli jest sucho &#8211; w sezonie deszczowym może raz na miesiąc. A lwy? &#8220;Nie, do mnie nie przychodzą, bywają na tamtej ulicy &#8211; pokazuje ręką Chenay. &#8211; Za to hiena pojawia się co wieczór&#8221;. Czy duże drapieżniki stwarzają problemy? &#8220;Eee, nie. Kłopotliwe są słonie i pawiany. Nie można zostawić niczego na wierzchu, jedzenie znika natychmiast&#8221;. W Cape Town pawiany włamują się do samochodów. W dodatku opanowały nową strategię w okradaniu piknikowiczów &#8211; zamiast łapać żywność, atakują najmniejszego członka stada, czyli dziecko. Rodzina rzuca się na pomoc, zostawiając jedzenie, więc małpy uciekają z kanapkami. W obozach w Kruger są ostrzeżenia, żeby nie zostawiać jedzenia na widoku w chatkach &#8211; małpy niszczą moskitiery, żeby się do niego dostać.</p>
<p>Zwierzęta poznają zapach, dźwięk głosu, motoru, kształt samochodu, wygląd człowieka. Jeden z przewodników z obozu Tary, bezmyślny głupek, zachowywał się skandalicznie. Podjeżdżał wprost do zwierząt, nie dawał im spokoju, płoszył je. Zwierzęta nienawidziły jego samochodu. Kiedyś, gdy Tara musiała pożyczyć od niego pojazd, o mało nie została zabita przez samicę nosorożca. Zwierzę ruszyło w stronę wrogiego samochodu &#8211; a była to bezdrzwiowa terenówka &#8211; i stanęło tuż przy Tarze. Pomyślała: &#8220;No tak, to moja ostatnia godzina, jeden ruch głowy i przebije mnie na wylot rogiem&#8221;. Ale nosorożec obejrzał ją dokładnie, posłuchał jej głosu, wyczuł zapach, uspokoił się i odszedł. Poznał Tarę.</p>
<p>Ze zwierzętami można się dogadać. W zielonej dżungli bywa bezpieczniej niż w miejskiej. A busz da się oswoić &#8211; wystarczy go poznać i zrozumieć.</p>
<p><b><i>*Joanna Bagniewska</i></b><i> &#8211; zoolożka, wykłada na University of Reading w Wielkiej Brytanii.</i></p>
<p><!--more--></p>
]]></content:encoded>
			</item>
		<item>
		<title>Wyzywają nas od najgorszych, a co tak naprawdę robimy? Jako naukowiec poczułam się wywołana do tablicy</title>
		<link>/2016/06/01/wyzywaja-nas-od-najgorszych-a-co-tak-naprawde-robimy-jako-naukowiec-poczulam-sie-wywolana-do-tablicy/</link>
		<pubDate>Wed, 01 Jun 2016 22:06:36 +0000</pubDate>
		<dc:creator><![CDATA[Joanna]]></dc:creator>
				<category><![CDATA[Gazeta Wyborcza]]></category>
		<category><![CDATA[Moje teksty]]></category>
		<category><![CDATA[O mojej pracy]]></category>
		<category><![CDATA[Po polsku]]></category>
		<category><![CDATA[Społeczeństwo]]></category>
		<category><![CDATA[ekologia]]></category>
		<category><![CDATA[eksperymenty]]></category>
		<category><![CDATA[etyka]]></category>
		<category><![CDATA[Zwierzęta laboratoryjne]]></category>

		<guid isPermaLink="false">http://joannabagniewska.com/?p=1411</guid>
		<description><![CDATA[Mój tekst w Gazecie Wyborczej  ó Wysokie dawki &#8220;hormonu przytulania&#8221; znoszą działanie alkoholu u szczurów. (123RF) Hasło &#8220;doświadczenia na zwierzętach&#8221; kojarzy się fatalnie &#8211; w głowie powstaje obraz naukowca-sadysty, który kroi świnki morskie na żywca, aby uzyskać wyniki potrzebne wyłącznie do własnej habilitacji. &#8220;Barbarzyńcy, sadyści udający naukowców, potwory, człowiek, który...]]></description>
				<content:encoded><![CDATA[<div style="text-align:justify;"></div>
<p style="text-align:justify;"><em>Mój tekst w <a href="http://wyborcza.pl/1,75400,20162494,wyzywaja-nas-od-najgorszych-a-co-tak-naprawde-robimy-jako.html#ixzz4AMrCY12c">Gazecie Wyborczej </a></em></p>
<div id="gazeta_article_image" style="text-align:justify;">
<div>
<p>ó<img title="Wysokie dawki " src="http://bi.gazeta.pl/im/47/ac/10/z17483079Q,Wysokie-dawki--hormonu-przytulania--znosza-dzialan.jpg" alt="Wysokie dawki " border="0" /></p>
<p class="desc"><em>Wysokie dawki &#8220;hormonu przytulania&#8221; znoszą działanie alkoholu u szczurów. (123RF)</em></p>
<p class="desc">
</div>
</div>
<div id="gazeta_article_lead" style="text-align:justify;"><strong>Hasło &#8220;doświadczenia na zwierzętach&#8221; kojarzy się fatalnie &#8211; w głowie powstaje obraz naukowca-sadysty, który kroi świnki morskie na żywca, aby uzyskać wyniki potrzebne wyłącznie do własnej habilitacji.</strong></div>
<div style="text-align:justify;"></div>
<div id="gazeta_article_body" style="text-align:justify;">
<div id="article">
<div id="article_body">
<div id="mcBan_2" class="mcBan is-initialized">
<section id="p_lock" class="v12">
<header id="p_lock_header">&#8220;Barbarzyńcy, sadyści udający naukowców, potwory, człowiek, który potrafi skazać zwierzę na takie cierpienie zasługuje tylko na najgorsze, oby wyzdychali w męczarniach bandyci&#8221; &#8211; pisze w jednym z internetowych komentarzy Magda M. &#8220;Na tych ch**ach te eksperymenty robić, a nie na niewinnych, bezbronnych zwierzętach&#8221; &#8211; wtóruje Aleksandra S.Jako naukowiec poczułam się wywołana do tablicy. Jestem zoologiem, kocham zwierzęta i bardzo zależy mi na ich dobrostanie. Chciałam zatem wyjaśnić kilka kwestii pojawiających się w mediach przy okazji omawiania doświadczeń na zwierzętach. </header>
</section>
</div>
</div>
</div>
</div>
<p><span id="more-1411"></span></p>
<p>Plakaty protestujące przeciwko eksperymentom na zwierzętach przedstawiają często zmaltretowane, pokrojone, nieszczęśliwe małpy. Zastanawiam się, skąd wzięły się te zdjęcia &#8211; w Polsce odchodzi się od doświadczeń na naczelnych, przez ostatnie kilka lat nie wykorzystano w celach eksperymentalnych ani jednej małpy. Najnowsze <a class="a1" href="http://www.bip.nauka.gov.pl/sprawozdania_zwierzeta/" target="_blank">dane MNiSW </a>(z 2014 r.) pokazują, że gros zwierząt doświadczalnych to gryzonie &#8211; w sumie trochę ponad 84,5 proc., z czego większość to myszy i szczury. Kolejne 7 proc. to ptaki, a prawie 5 proc. &#8211; ryby. Zwierzęta &#8220;medialne&#8221;, czyli króliki, psy i koty, stanowią odpowiednio 0,7, 0,1 i 0,07 proc.</p>
<p><span class="txt_srodtytul"><b>Co to jest eksperyment?</b></span></p>
<p>Nie każdy eksperyment jest inwazyjny &#8211; czyli nie musi zwierzęciu szkodzić. Eksperyment to obserwacja tego, jak zwierzę reaguje w obliczu zmiany. Procedurą eksperymentalną może być zatem zmiana czasu karmienia, wprowadzenie nowego obiektu na dane terytorium, czy dłuższe zapalenie światła w pobliżu zwierzęcia.</p>
<p>W psychologii eksperymenty przeprowadza się między innymi na dzieciach. Brzmi strasznie, prawda? A w praktyce doświadczenia polegają na tym, że do kolorowego pokoju z zabawkami wchodzi mama z dzieckiem, dziecku daje się grę, zdanie do rozwiązania, albo po prostu bawi się z nim, podczas gdy mama opuszcza pokój. Naukowiec obserwuje reakcję dziecka na wyjście lub powrót mamy, notuje wynik gry, albo czas i rezultat zadania. I tyle. Żadnych rurek, igieł i ran.</p>
<p><span class="txt_srodtytul"><b>Po co?</b></span></p>
<p>Nasuwa się pytanie, jakiego typu eksperymentom służą zwierzęta. Do celów medycznych wykorzystuje się trochę 21 proc. zwierząt doświadczalnych. Do celów toksykologicznych &#8211; prawie 5 proc. Natomiast 66 proc. jest przedmiotem badań biologicznych o charakterze podstawowym, podejmowanym &#8220;w celu zdobywania nowej wiedzy o podstawach zjawisk i obserwowalnych faktów&#8221; (cytat z ustawy).</p>
<p>Często jednak zarzuca się naukowcom, że ich badania nie mają bezpośredniego przełożenia na korzyści dla ludzi, że nie można zastosować ich wyników, że służą tylko ich własnemu ego, bądź punktom za publikacje. Jednak badania podstawowe to nie tylko sztuka dla sztuki, to zaczątek, fundament badań stosowanych.</p>
<p>Świetnym przykładem są badania na opuszkach węchowych szczurów, które przeprowadzał prof. Geoffrey Raisman. Zaczął on badać opuszki w latach 80. &#8211; wówczas uważano, że jego eksperymenty nie mają głębszego celu i do niczego się nie przydadzą. Po prawie czterdziestu latach, w <a class="external_link" href="http://kalendarz.cafe.pl/kalendarz/pazdziernik-2015/m">październiku 2015</a>, dzięki wynikom jego &#8220;bezużytecznych&#8221; badań podstawowych <a class="a1" href="http://wyborcza.pl/duzyformat/1,141115,16880761,Chirurg__ktory_sprawil__ze_sparalizowany_wstal__Nie.html" target="_blank">zrekonstruowano uszkodzony nerw kręgowy</a>. Sparaliżowany pacjent zaczął chodzić.</p>
<p>W przypadku ekologii &#8211; zanim zaczniemy ochraniać gatunek, musimy coś wiedzieć o jego zasięgu, szlaku migracyjnym itd. Przełoży się to na ochronę, na praktyczną korzyść dla danego gatunku. Skąd wiadomo, gdzie dany wilk albo niedźwiedź żyje, jak duże zajmuje terytorium, kiedy jest aktywny, jakimi szlakami się porusza i czy szlaki te kolidują z trasami przemieszczania się ludzi? Takich informacji dostarczy obroża z nadajnikiem bądź rejestratorem danych. Żeby założyć obrożę, trzeba zwierzę złapać i znieczulić, co wiąże się do pewnego stopnia ze stresem (łapanie) i bólem (zastrzyk znieczulający). Jednak w tym przypadku korzyść &#8211; zarówno dla nauki, jak i dla samego gatunku &#8211; przewyższa dyskomfort pojedynczego zwierzęcia.</p>
<p><span class="txt_srodtytul"><b>Kto decyduje?</b></span></p>
<p>Oczywiście część eksperymentów jest inwazyjna, jeśli nie da się tego absolutnie uniknąć. Rozpatrzeniem wniosków uzasadniających wykorzystanie zwierząt w doświadczeniach zajmują się komisje etyczne. Lokalnych komisji jest w Polsce jedenaście, oprócz tego istnieje jeszcze komisja krajowa. W skład każdej komisji lokalnej wchodzi obecnie dwunastu członków &#8211; sześciu specjalistów posiadających co najmniej stopień doktora oraz doświadczenie w zakresie wykorzystywanie zwierząt do celów naukowych lub edukacyjnych, trzech przedstawicieli nauk humanistycznych lub społecznych, oraz trzech przedstawicieli organizacji pozarządowych działających na rzecz zwierząt.</p>
<p>O szczegóły pracy komisji pytam Katarzynę Tołkacz, wiceprzewodniczącą I Lokalnej Komisji Etycznej ds. Doświadczeń na Zwierzętach w Warszawie, gdzie zasiada z ramienia Stowarzyszenia dla Natury &#8220;Wilk&#8221; (oprócz tego jest doktorantką w Zakładzie Parazytologii na Wydziale Biologii Uniwersytetu Warszawskiego). Obecnie komisje etyczne opiniują pozytywnie 98 proc. wniosków, więc wydawać by się mogło, że zgodę na krojenie zwierzaka można uzyskać niemalże od ręki.</p>
<p>Katarzyna Tołkacz wyjaśnia: &#8220;Każdy wniosek jest rozpatrywany pod różnymi kątami &#8211; czy doświadczenie jest uzasadnione, czy ma sens, czy przełoży się na zwiększenie wiedzy; czy wykorzystywany jest odpowiedni gatunek, liczba zwierząt, jaki jest ich los po zakończeniu procedur. Czy stopień inwazyjności jest właściwy, czy zwierzęta mają zapewnioną opiekę. Jeśli komisja spostrzeże jakieś błędy lub niedociągnięcia (np. liczba zwierząt jest zbyt duża &#8211; cierpią bez sensu, lub zbyt mała &#8211; eksperyment nie ma statystycznej wartości, a zatem jest bezużyteczny; jeśli stosuje się niewłaściwe środki przeciwbólowe, lub jest ich za mało, itd.), wnioskodawca jest o nich informowany. Komisja kontaktuje się z wnioskodawcą, ustala, jaki przebieg procedur jest optymalny, i postuluje naniesienie poprawek. Jeśli poprawki zostaną wprowadzone, to wniosek przechodzi &#8211; o ile nie ma zastrzeżeń etycznych. Wniosku nie można tak po prostu odrzucić, bez informacji zwrotnej &#8211; w takim przypadku naukowiec po prostu za miesiąc złożyłby dokładnie ten sam wniosek, który ponownie zostałby odrzucony. Komisji zależy na dobrostanie zwierząt, i na tym, żeby wnioskodawcy przestrzegali prawa, ale też i na tym, żeby nie blokować postępu nauki.</p>
<p>Naukowcy staraja sie, na ile to tylko możliwe, unikać cierpienia zwierząt. Wiele czasopism naukowych, zwłaszcza brytyjskich, zwraca szczególną uwagę na procedury badawcze; redaktorzy odrzucają manuskrypty eksperymentów, w których zwierzęta cierpiały. Poza względami etycznymi to po prostu obniża wartość naukową.&#8221;</p>
<p><span class="txt_srodtytul"><b>Co ze zwierzętami ze schroniska?</b></span></p>
<p>Wzburzenie wzbudził punkt ustawy &#8220;o ochronie zwierząt wykorzystywanych do celów naukowych i edukacyjnych&#8221;, który dotyczy wykorzystania zwierząt bezdomnych w badaniach. Po mediach społecznościowych krążyły plakaty ze smutnym pieskiem z napisem &#8220;wczoraj schronisko &#8211; jutro laboratorium?&#8221;. O co chodzi?</p>
<p>Katarzyna Tołkacz tłumaczy:</p>
<p>&#8220;Do czegoś takiego nie dojdzie z jednej prostej przyczyny. Macie psy? Kundelki? Rasowe? Wiecie, że każda rasa ma inne predyspozycje genetyczne, prawda? Dogi do dysplazji, buldogi francuskie do chorób oczu i skóry, jeszcze inne do problemów sercowych. A ci z was, którzy mają wyższe wykształcenie powinni wiedzieć, że grupa doświadczalna musi spełniać żelazne kryteria, takie jak wiadome pochodzenie, jednolite predyspozycje, znany wiek, przebyte choroby, etc. Żadnego z tych kryteriów zwierzęta ze schronisk nie spełniają, dlatego nikt nie będzie na nich robił badań.</p>
<p>Co więc oznacza zapis w ustawie?</p>
<p>Że będzie można monitorować wpływ wałęsających się kotów i psów na rodzimą faunę. W Polsce psy zabijają rocznie co najmniej 30 tysięcy dzikich zwierząt łownych, takich jak jelenie, sarny, dziki i zające. Potwierdzono także ich drapieżnictwo na małych ssakach i ptakach. W kraju brak ocen liczby zwierząt zabijanych przez koty, jednak badania prowadzone za granicą pokazały, że co roku zabijają one w <a class="external_link" href="http://www.archiwum.wyborcza.pl/archiwum/tag/USA">USA</a> od 1,4 do 3,7 miliarda ptaków i od 6,9 do 20,7 miliarda ssaków, natomiast w Wielkiej Brytanii co najmniej 57 mln ssaków, 27 mln ptaków i 5 mln gadów i płazów. Liczby te dobitnie pokazują, że problem wpływu kotów i psów na faunę jest niezmiernie istotny, nawet w obszarach chronionych, w tym i w parkach narodowych. Badania &#8220;na zwierzętach bezdomnych&#8221; mogą pomóc ocenić wpływ jaki te zwierzęta mają, oraz podjąć działania mające na celu ochronę cietrzewi, saren i wielu innych zwierząt.&#8221;</p>
<p>Liczba zwierząt wykorzystywanych rocznie w brytyjskich laboratoriach jest mniejsza niż pół procenta tych zabijanych przez brytyjskie koty (a w Polsce zwierząt doświadczalnych jest dwadzieścia razy mniej niż w Wielkiej Brytanii) &#8211; nie mówiąc już o tym, ile zwierząt idzie pod nóż w celach konsumpcyjnych. Poza tym w laboratorium zwierzęta mają wyznaczoną minimalną przestrzeń (nieporównywalnie większą niż kura klatkowa!), określoną temperaturę, żywność, wodę. W dodatku jeśli chodzi o stopień inwazyjności, to w Polsce w 2014 r. na 29012 doświadczeń tych o najwyższym stopniu inwazyjności (stopień X) było 6. Stopień X oznacza np. &#8220;doprowadzanie do śmierci przez zatrucie (np. strychniną)&#8221;. Pomyślmy, ile szczurów zginęło w tym czasie zabitych trutką w naszych domach&#8230;</p>
]]></content:encoded>
			</item>
		<item>
		<title>&#8220;Pszczoły pachną jak miód i skrzydełka. To mój ulubiony zapach na świecie&#8221; &#8211; wywiad z Joanną Bagniewską</title>
		<link>/2015/11/12/pszczoly-pachna-jak-miod-i-skrzydelka-to-moj-ulubiony-zapach-na-swiecie-wywiad-z-joanna-bagniewska/</link>
		<pubDate>Thu, 12 Nov 2015 17:29:19 +0000</pubDate>
		<dc:creator><![CDATA[Joanna]]></dc:creator>
				<category><![CDATA[O mojej pracy]]></category>
		<category><![CDATA[O popularyzacji nauki]]></category>
		<category><![CDATA[Po polsku]]></category>
		<category><![CDATA[Polacy w UK]]></category>
		<category><![CDATA[Społeczeństwo]]></category>
		<category><![CDATA[nauka]]></category>
		<category><![CDATA[popularyzacja nauki]]></category>
		<category><![CDATA[Science. Polish Perspectives]]></category>
		<category><![CDATA[studia zagraniczne]]></category>

		<guid isPermaLink="false">http://joannabagniewska.com/?p=1338</guid>
		<description><![CDATA[Wywiad Beaty Dżumagi dla portalu Edulandia.pl W szkole miała najgorsze oceny z biologii &#8211; dziś jest zoologiem po doktoracie na Oxfordzie. Joanna Bagniewska jest jednym z polskich naukowców pracujących w Wielkiej Brytanii. Tam też działa na rzecz promocji polskich uczonych. Nam opowiada o tym, jak popularyzować naukę wśród młodzieży, dlaczego...]]></description>
				<content:encoded><![CDATA[<div style="text-align:justify;"><em>Wywiad Beaty Dżumagi dla portalu <a href="http://www.edulandia.pl/edulandia/1,118533,19148063,pszczoly-pachna-jak-miod-i-skrzydelka-to-moj-ulubiony-zapach.html?as=1">Edulandia.pl</a></em></div>
<div style="text-align:justify;"></div>
<div style="text-align:justify;"><img title="Joanna Bagniewska jest jedną z organizatorek konferencji Science: Polish Perspectives" src="http://bi.gazeta.pl/im/42/42/12/z19148098Q,Joanna-Bagniewska-jest-jedna-z-organizatorek-konfe.jpg" alt="Joanna Bagniewska jest jedną z organizatorek konferencji Science: Polish Perspectives" border="0" /></div>
<div style="text-align:justify;"></div>
<div id="gazeta_article_lead" style="text-align:justify;">W szkole miała najgorsze oceny z biologii &#8211; dziś jest zoologiem po doktoracie na Oxfordzie. Joanna Bagniewska jest jednym z polskich naukowców pracujących w Wielkiej Brytanii. Tam też działa na rzecz promocji polskich uczonych. Nam opowiada o tym, jak popularyzować naukę wśród młodzieży, dlaczego w Stanach Zjednoczonych normalną rzeczą jest pisanie egzaminów w domu i jak można łączyć naukę z komedią.</div>
<div style="text-align:justify;"></div>
<div id="gazeta_article_body" style="text-align:justify;">
<div id="art">
<div id="art2">
<div id="artykul">
<p><b>Beata Dżumaga, Edulandia.pl: &#8211; Jesteś jedną z organizatorek konferencji Science: Polish Perspectives. Jak to się zaczęło?</b></p>
<p><b>Joanna Bagniewska:</b> &#8211; Nasza konferencja to inicjatywa, która rozpoczęła się w 2012 roku. Odbywa się już czwarty raz, co roku w Oxfordzie albo w Cambridge &#8211; wymieniamy się, żeby było sprawiedliwie. Zrzeszamy młodych naukowców polskiego pochodzenia właściwie z całego świata. W większości są to osoby z Wielkiej Brytanii i Europy, ale trafiają się też goście z poza Europy, głównie ze Stanów Zjednoczonych i z Kanady.</p>
<div></div>
<p><span id="more-1338"></span></p>
<p>&#8211; Inicjatywa różni się od innych konferencji naukowych tym, że jest skierowana nie do jednej specjalistycznej grupy, tylko do naukowców ogólnie. Chodzi o to, żeby dowiedzieć się o innych dziedzinach w jak najbardziej przejrzysty sposób. Mimo że nasi uczestnicy prowadzą badania na najwyższym światowym poziomie, muszą wypowiedzieć się o nich w sposób przystępny dla innych naukowców z zupełnie innych dziedzin. W związku z tym osiągamy ten efekt, że każdy po wyjściu z naszej konferencji czuje się mądrzejszy, bo właśnie dowiedział się czegoś np. z informatyki kwantowej albo z astronomii czy z biotechnologii, czego wcześniej nie wiedział. Nasi mówcy stosują się do takiej formuły jak TED Talk, czyli krótki występ, bardziej popularno-naukowy niż naukowy, aczkolwiek przy zachowaniu ścisłego naukowego rygoru.</p>
<p><img src="http://bi.gazeta.pl/im/cf/42/12/z19147983Q,Joanna_Bagniewska_cytat.jpg/" alt="" /></p>
<p><b>&#8211; Czym zajmujesz się na co dzień?</b></p>
<p>&#8211; Wykładam na University of Reading. Jestem zoologiem i zajmuję się głównie ekologią behawioralną, zachowaniem zwierząt i ochroną gatunków &#8211; to moja specjalizacja. Zaczęłam od studiowania biologii i byłam strasznie zawiedziona tym, że na moim uniwersytecie &#8211; Jacobs University w Bremie, w Niemczech &#8211; skupialiśmy się głównie na takich malutkich rzeczach: pracy w laboratorium, biochemii, biologii komórki itd. A ja chciałam zajmować się większymi rzeczami. Latem pojechałam na praktyki do Australii i zaczęłam pracować nad ekologią dróg. Odkryłam, że praca z ekosystemami jest o wiele ciekawsza niż praca z czymś, czego nawet nie widzę. I od tego momentu wiedziałam już, co chcę robić.</p>
<p><b>&#8211; Do którego z projektów, nad którymi pracowałaś masz największy sentyment? </b></p>
<p>&#8211; Trudno powiedzieć. Moja pierwsza praca po doktoracie była bardzo ciekawa. Wykorzystywaliśmy zmysł węchu pszczół do wykrywania narkotyków i materiałów wybuchowych. To był bardzo fajny projekt głównie ze względu na to, że pszczoły pięknie pachną. To mój ulubiony zapach na świecie. One pachną jak miód i skrzydełka. Zresztą lubię wszystkie projekty. To moja praca i nie zamieniłabym jej na nic innego.</p>
<p><b>&#8211; Dlaczego zdecydowałaś się na studia za granicą?</b></p>
<p>&#8211; Miałam bardzo dobre doświadczenie z międzynarodowymi szkołami &#8211; w Tajlandii i w Chinach. Wiedziałam, że to jest środowisko, w którym chcę się obracać, bardzo dobrze się czuję w towarzystwie międzynarodowym. Tak też chciałam spędzić kolejne kilka lat studiów. Jacobs University jest bardzo międzynarodowy. Za moich czasów było tam ok. tysiąca studentów z ponad 100 krajów. To było doświadczenie kulturowe nieporównywalne z niczym innym. Tworzyliśmy razem środowisko zupełnie unikalne &#8211; każdy czuł się tam jak u siebie, bo wszyscy byli na kampusie na tych samych warunkach, każdy był dumny ze swojej kultury i chciał się nią dzielić. Takie doświadczenie polecam każdemu.</p>
<p><b>&#8211; Jak się studiuje na zagranicznej uczelni?</b></p>
<p>&#8211; Należy odróżnić uczelnie amerykańskie i europejskie, zwłaszcza brytyjskie. W Wielkiej Brytanii zostawia się studentowi bardzo dużo swobody. Moi studenci mają może 12-18 godzin zajęć tygodniowo. W Stanach z kolei zajęcia są od rana do wieczora, wszyscy mają prace domowe, niezapowiedziane kartkówki &#8211; jak w podstawówce. Tego studenta bardzo mocno trzyma się za rękę. W Wielkiej Brytanii większa odpowiedzialność spoczywa na studencie.</p>
<p>&#8211; Studia na Zachodzie wyróżnia uczciwość. W Stanach na Rice University, gdzie studiowałam, był obowiązkowy kodeks honorowy. Każdy student przed rozpoczęciem egzaminu czy eseju musiał napisać deklarację: &#8220;Przysięgam na mój honor, że nie skorzystałem z żadnej nieautoryzowanej pomocy przy pisaniu tego egzaminu&#8221;. To był system, któremu ufali wykładowcy, i z którego korzystali studenci. Byli uczciwi i widziałam to na własne oczy. Przykład: nikt nie nadzorował egzaminu, sala była pusta, wchodzili studenci, na katedrze były dwa pudełka, w jednym kartki z egzaminami, do drugiego odkładało się wypełnione arkusze. Studenci podchodzili, zabierali arkusze egzaminacyjne, wypełniali je w ciszy, potem odkładali i odchodzili. Nikt nie ściągał, nikt nikomu nie podpowiadał.</p>
<p>&#8211; Dzięki kodeksowi honorowemu mogło się pisać egzaminy w domu. Na taki egzamin miało się 3 godziny &#8211; można go było pisać w piżamie i pijąc herbatę. Myślałam, że ludzie będą to wykorzystywać &#8211; w końcu nikt nie sprawdzi, ile czasu siedzi się nad egzaminem. Moja współlokatorka pisała taki test &#8211; pamiętam, jak oglądałyśmy telewizję i ona nagle wchodzi zupełnie roztrzęsiona i mówi: &#8220;Czy możecie przyciszyć telewizor? Bo ja właśnie piszę egzamin i zostało mi pół godziny&#8221;. Chociaż nikt nad nią nie stał z pistoletem i mogła sobie przedłużyć czas była na tyle uczciwa, że chciała się zmieścić w tych 3 godzinach.</p>
<p><b>&#8211; Co uważasz za swoje największe osiągnięcie naukowe? Z czego jesteś najbardziej dumna?</b></p>
<p>&#8211; Mogę odpowiedzieć bardzo prozaicznie, że&#8230; z prawa jazdy (śmiech). Mało naukowe, ale kosztowało mnie mnóstwo stresu. Na drugim miejscu jest doktorat z Oxfordu. Poza tym jestem dumna z wygrania konkursu FameLab &#8211; to jedno z osiągnięć, którego nikt mi nie odbierze. Jestem dumna z tego, że gdy zaczęłam swoją pierwszą pracę wykładowcy włożyłam bardzo dużo wysiłku w przygotowywanie wykładów, i teraz jestem w stanie opowiedzieć o wszystkim w czasie, który może trwać od 15 minut do 2 godzin i nic nie jest mi straszne.</p>
<p>&#8211; Pamiętam mój pierwszy tydzień, kiedy przygotowywałam się do 2-godzinnych wykładów &#8211; wykład na próbę mówiłam psu mojej koleżanki. Stwierdziłam, że nikt normalny nie będzie mnie słuchał przez 2 godziny ot tak. Chciałam powiedzieć sobie ten pierwszy wykład na głos &#8211; nigdy wcześniej nie mówiłam przez tak długi czas. No i ten chart tak siedział, słuchał&#8230; Ciężka to była publiczność, w ogóle się nie śmiał z moich dowcipów&#8230; Na szczęście nie miał żadnych pytań (śmiech).</p>
<p><img src="http://bi.gazeta.pl/im/d4/42/12/z19147988Q,Joanna_Bagniewska_cytat.jpg/" alt="" /></p>
<p><b>&#8211; Jest taka rzecz, którą chciałabyś osiągnąć naukowo?</b></p>
<p>&#8211; Chciałabym wynaleźć nową metodę rejestracji danych na moim małym sprzęcie badawczym, albo rozwiązać jakiś konflikt między ludźmi a przyrodą, bo tym się w dużej mierze zajmuję, ochroną gatunków. Ale jestem człowiekiem, który raczej nie ma marzeń i celów, żyję tym, co jest tu i teraz &#8211; w związku z tym takie pytania są dla mnie bardzo trudne. Staram się brać życie takim, jakie jest.</p>
</div>
<div></div>
</div>
</div>
</div>
<p><b>&#8211; Jakie są Twoje plany na przyszłość?</b></p>
<p>&#8211; Chciałabym zostać na uczelni, aczkolwiek wszystko zależy od tego jak będzie wyglądać finansowanie na mojej uczelni i na uczelniach w ogóle. Ale jeżeli nie, to prawdopodobnie zajęłabym się popularyzacją nauki.</p>
<p><b>&#8211; Jak można popularyzować naukę wśród młodzieży? W tym wieku młodzi ludzie raczej interesują się wszystkim, tylko nie szkołą.</b></p>
<p>&#8211; Rozumiem młodzież, sama w szkole nienawidziłam biologii &#8211; to był najnudniejszy przedmiot. Miałam z niego zawsze najgorsze oceny. W programie nie było ani jednej rzeczy o zwierzętach. Wszystko było na poziomie komórki, pamiętam też jakieś cykle rozrodcze widłaków, skrzypów, grzybów&#8230; To było abstrakcyjne &#8211; ja nie byłam w stanie rozróżnić podstawowych gatunków grzybów, a tu kazano mi się uczyć o ich reprodukcji. Przerost formy nad treścią. Chciałam się uczyć więcej ekologii, zachowania zwierząt &#8211; bardziej życiowych, ciekawszych dziedzin biologii.</p>
<p>&#8211; Więc współczuję dzisiejszym uczniom, ale jednocześnie chciałam im powiedzieć, żeby nie tracili nadziei, bo nawet z fatalnymi ocenami z biologii można zostać zoologiem i zdobyć doktorat z Oxfordu. Nie należy się zniechęcać &#8211; nauczyciele są różni i niestety niewielu jest w stanie zaciekawić swoim przedmiotem. Dużo zależy od nauczyciela, ale nie wszystko. Wydaje mi się, że istotne są wszelkie zajęcia pozalekcyjne, podążanie za swoją pasją. Ja np. pracowałam w schroniskach dla zwierząt, chodziłam pomagać przy obrączkowaniu ptaków &#8211; starałam się swoją pasję wykorzystywać pozalekcyjnie. Wychodzenie z takimi inicjatywami do szkół jest jedną z ważnych rzeczy.</p>
<p><img src="http://bi.gazeta.pl/im/d2/42/12/z19147986Q,Joanna_Bagniewska_cytat.jpg/" alt="" /></p>
<p>&#8211; W Wielkiej Brytanii mamy program popularyzatorski &#8220;I&#8217;m a Scientist, Get me out of here!&#8221;, gdzie naukowcy rozmawiają na czacie z gimnazjalistami, licealistami. Uczniowie na co dzień nie mają styczności z kimś, kto jest naukowcem. A tutaj mogą zadawać pytania o konkretną dziedzinę, albo zupełnie ogólne. Koleżankę ktoś zapytał: &#8220;Co je naukowiec?&#8221; Nie wiedziała, co na to odpowiedzieć. Dydaktycznie, na zasadzie: &#8220;Tylko zdrowe warzywa i owoce&#8221;?</p>
<p><img src="http://bi.gazeta.pl/im/d0/42/12/z19147984Q,Joanna_Bagniewska_cytat.jpg/" alt="" /></p>
<p>&#8211; Biorę udział w programie Soap Box Science, który polega na tym, że stajemy na skrzynkach na środku ulicy albo w muzeum i zagadujemy ludzi na zasadzie: &#8220;Czy chce pani porozmawiać z zoologiem?&#8221; Ostatnio stałam tak w Muzeum Przyrodniczym w Londynie i rozmawiałam o polowaniach. Było to bardzo ciekawe doświadczenie, podejrzewam że dla obu stron, dla mnie zdecydowanie. Bo ludzie mają możliwość dowiedzenia się czegoś niesztampowego, ja mam okazję porozmawiać z kimś, kto nie ma wiedzy na dany temat, ale może zadawać bardzo ciekawe pytania. Z takich doświadczeń budują się kolejne i to jest coś, co zaczyna ludzi zaciekawiać.</p>
<p><b>&#8211; Dlaczego naukowcom tak trudno jest dotrzeć do młodych ludzi?</b></p>
<p>&#8211; Wydaje mi się, że wielu naukowców cierpi na nadmiar słownictwa technicznego. Mają poczucie, że muszą mówić mądrze &#8211; tak mądrze, żeby nikt ich nie zrozumiał. Wtedy czują się inteligentniejsi od innych i wychodzą z poczuciem wyższości, a to nie o to chodzi. To mnie jako naukowcowi powinno zależeć na tym, żeby widz zrozumiał mój przekaz. W związku z tym powinnam mówić prostym językiem, żeby widz skorzystał z tego jak najbardziej. Naukowcy nie są do tego przyzwyczajeni, bo w czasopismach naukowych wymaga się od nich żargonu, specjalistycznego słownictwa, a potem wychodzą z takim wykładem do ludzi i ludzie zasypiają. Trudno im się dziwić.</p>
<p><img src="http://bi.gazeta.pl/im/d1/42/12/z19147985Q,Joanna_Bagniewska_cytat.jpg/" alt="" /></p>
<p style="text-align:justify;">&#8211; W Wielkiej Brytanii bardzo popularne są stand-up comedy, czyli takie skecze na zasadzie: na scenie stoi jeden komik z mikrofonem i opowiada dowcipy. Ja się tym zajmuję w kontekście nauki. Opowiadam o tym co robię, o swoich badaniach czy generalnie o ciekawostkach naukowych, ale w taki dość zabawny i przystępny sposób. I ludzie się śmieją. Najpierw nie wiedzą co ich czeka, ale potem zaczynają się śmiać i jest fajnie. Bo generalnie występy komediowe niewiele się różnią od wykładów. Ja lubię rozśmieszać moich studentów. Oni się śmieją, czasami sami nie wiedzą, czy należy się śmiać czy nie, czy ona to powiedziała na serio, ale wyzwala to moją wewnętrzną diwę. A ponieważ nie umiem śpiewać to opowiadam dowcipy.</p>
<p style="text-align:justify;"><img src="http://bi.gazeta.pl/im/d3/42/12/z19147987Q,Joanna_Bagniewska_cytat.jpg/" alt="" /></p>
<p style="text-align:justify;"><span class="txt_srodtytul"><b>Kwestionariusz naukowca</b></span></p>
<p style="text-align:justify;"><img src="http://bi.gazeta.pl/im/75/42/12/z19148149Q,Dr_Joanna_Bagniewska.jpg/" alt="" /></p>
<p style="text-align:justify;"><b>Imię i nazwisko:</b> Joanna Bagniewska</p>
<p style="text-align:justify;"><b>Rok urodzenia:</b> 1984</p>
<p style="text-align:justify;"><b>Uczelnia:</b> University of Reading</p>
<p style="text-align:justify;"><b>&#8211; Wymień 3 cechy dobrego naukowca.</b></p>
<p style="text-align:justify;">&#8211; Dociekliwość, niezłomność, pasja.</p>
<p style="text-align:justify;"><b>&#8211; Co byś radziła młodym osobom, które są zafascynowane nauką i chciałyby się dalej rozwijać w tym kierunku? </b></p>
<p style="text-align:justify;">&#8211; <b>Po pierwsze:</b> nie przejmujcie się ocenami. Nie zawsze program szkolny odpowiada rzeczywistości. Oczywiście powinno się starać mieć dobre oceny, ale jeżeli wam nie wyjdzie to nie znaczy, że nie zostaniecie dobrymi naukowcami.</p>
<p style="text-align:justify;">&#8211; <b>Po drugie:</b> jeżeli życie nie toczy się po waszej myśli, trzeba je wziąć we własne ręce i pokierować nim. Tak jak w moim przypadku &#8211; kiedy w Niemczech męczyłam się nad komórkami w laboratoriach i stwierdziłam, że wcale nie chcę tutaj być, znalazłam kurs zachowania zwierząt na drugim końcu kraju, w Norymberdze. I miałam na tyle duży tupet, żeby po pierwsze pójść do swoich profesorów i poprosić ich o zwolnienie na dwa tygodnie, a po drugie powiedziałam, że to jest coś, czego chcę się bardziej uczyć i skoro nie ma tego w programie, to uniwersytet powinien zapłacić za mój kurs. I oni się zgodzili. To nie jest tak, że życie poda ci rozwiązanie na talerzu. Trzeba nim pokierować samemu.</p>
<p style="text-align:justify;">&#8211; <b>Trzecia rzecz:</b> nie do końca należy słuchać innych. Np. moja mama była przerażona tym, że chciałam studiować coś związanego ze zwierzętami. Była przekonana, że skończy się tak, że będę musiała wkładać ręce krowom w nieprzyzwoite miejsca i użerać się z rolnikami. Że nikt mnie nie będzie szanował, bo jestem kobietą, a zoolog to żaden zawód dla kobiety. A trzeba sprawdzić na własnej skórze, jak dany zawód wygląda.</p>
]]></content:encoded>
			</item>
		<item>
		<title>Gdańska zoolożka po Oksfordzie: &#8220;Z naukowców można się śmiać&#8221;</title>
		<link>/2015/11/04/gdanska-zoolozka-po-oksfordzie-z-naukowcow-mozna-sie-smiac/</link>
		<pubDate>Wed, 04 Nov 2015 23:18:55 +0000</pubDate>
		<dc:creator><![CDATA[Joanna]]></dc:creator>
				<category><![CDATA[O mojej pracy]]></category>
		<category><![CDATA[O popularyzacji nauki]]></category>
		<category><![CDATA[Po polsku]]></category>
		<category><![CDATA[badania]]></category>
		<category><![CDATA[Gazeta Wyborcza]]></category>
		<category><![CDATA[Polska nauka]]></category>
		<category><![CDATA[popularyzacja nauki]]></category>
		<category><![CDATA[pszczoły]]></category>
		<category><![CDATA[zoologia]]></category>

		<guid isPermaLink="false">http://joannabagniewska.com/?p=1331</guid>
		<description><![CDATA[Artykuł Doroty Karaś w trójmiejskiej Gazecie Wyborczej Joanna Bagniewska z puchaczem podczas kursu sokolnictwa w Stratford-upon-Avon (Fot. Archiwum prywatne) W Polsce komedia naukowa dopiero raczkuje. W Wielkiej Brytanii naukowiec dostaje mikrofon i około dziesięciu minut na to, żeby rozśmieszyć publiczność. Mam o tyle łatwo, że badania zoologa w dużej mierze obracają...]]></description>
				<content:encoded><![CDATA[<div id="top_wrap">
<div id="holder_101" class="holder_top">
<p><em>Artykuł Doroty Karaś w <a href="http://trojmiasto.wyborcza.pl/trojmiasto/1,35635,19101595,mt-polska-zoolozka-po-oksfordzie-z-naukowcow-mozna-sie-smiac.html#BoxLokTrojImg">trójmiejskiej Gazecie Wyborczej</a></em></p>
</div>
</div>
<div id="columns_wrap">
<div id="col_left">
<div id="row_3" class="content_row">
<div id="holder_209" class="holder_cl3 holder_cl">
<div id="gazeta_article">
<div id="gazeta_article_image" class="miniatures">
<div>
<p><a href="http://trojmiasto.wyborcza.pl/trojmiasto/51,35635,19101595.html?i=0"><img title="Joanna Bagniewska z puchaczem podczas kursu sokolnictwa w Stratford-upon-Avon" src="http://bi.gazeta.pl/im/06/2d/12/z19059206Q,Joanna-Bagniewska-z-puchaczem-podczas-kursu-sokoln.jpg" alt="Joanna Bagniewska z puchaczem podczas kursu sokolnictwa w Stratford-upon-Avon" border="0" /></a></p>
<p class="desc">Joanna Bagniewska z puchaczem podczas kursu sokolnictwa w Stratford-upon-Avon (Fot. Archiwum prywatne)</p>
</div>
</div>
<div id="gazeta_article_lead" style="text-align:justify;">W Polsce komedia naukowa dopiero raczkuje. W Wielkiej Brytanii naukowiec dostaje mikrofon i około dziesięciu minut na to, żeby rozśmieszyć publiczność. Mam o tyle łatwo, że badania zoologa w dużej mierze obracają się wokół seksu i kup.</div>
<div id="gazeta_article_body">
<div id="article">
<div id="article_body">
<div id="mcBan_2" class="mcBan is-initialized" style="text-align:justify;">
<section id="p_lock" class="v12">
<header id="p_lock_header"><span id="p_lock_head_msg"></span>Urodziła się w Gdańsku, dzieciństwo spędziła podróżując po świecie. Studiowała w trzech krajach, skończyła Oksford. Badała kangury i wombaty w Australii, lisy i szakale w Afryce, tresowała pszczoły w Anglii. Wyniki swoich prac prezentuje na scenie &#8211; w komediach naukowych. Polska zoolożka robi międzynarodową karierę naukową.</header>
<header><span id="more-1331"></span><span class="txt_pytanie"><b>Dorota Karaś: Czy w Wielkiej Brytanii i w Polsce tak samo traktuje się kobiety naukowców?</b></span></p>
<p>Dr Joanna Bagniewska*: &#8211; Problem nie dotyczy środowiska naukowego, ale starszego pokolenie Polaków. Podczas konferencji czy oficjalnych spotkań wciąż normą są odzywki typu &#8220;całuję rączki&#8221; czy &#8220;jak pięknie się pani uśmiecha&#8221;. Rozumiem, że polscy mężczyźni chcą być dżentelmenami, ale granica między zachowaniem szarmanckim a seksistowskim jest cienka.</p>
<p>Widać też różnice w debatach politycznych &#8211; to co, w Wielkiej Brytanii uznane byłoby za zachowanie dyskryminujące lub rasistowskie lub dyskryminujące, w Polsce jest jeszcze na porządku dziennym.</p>
<p><span class="txt_pytanie"><b>Spotkała się pani z seksistowskim zachowaniem w Polsce?</b></span></p>
<p>&#8211; Podczas spotkania w Senacie jeden z polityków zapytał mnie, czy nie poznaliśmy się przypadkiem na regatach w Londynie. Gdy potwierdziłam, inny senator wtrącił: &#8220;Pewnie była tam pani cheerlederką&#8221;? Budujące jest to, że moich polskich kolegów, którzy mi towarzyszyli, bardzo takie zachowanie oburzyło. Żeby było jasne &#8211; nie podoba mi się też gdy kobiety wyrażają się z lekceważeniem o mężczyznach ze względu na ich płeć. Zależy mi na wzajemnym szacunku.</p>
<p><span class="txt_pytanie"><b>W Polsce budujemy ten szacunek walcząc o żeńskie końcówki. Woli pani być zoologiem czy zoolożką?</b></span></p>
<p>&#8211; Nie obrażam się, gdy mnie ktoś tak tytułuje i nie mam nic przeciwko żeńskim końcówkom, ale &#8220;zoolożka&#8221; to brzydkie słowo. Wydaje mi się też, że to mało istotna kwestia. Dobrze byłoby skierować energię, którą poświęcamy na bój o końcówki, w bardziej pożytecznym kierunku.</p>
<p>Dużo mówi się o Polakach wyjeżdżających do pracy do Anglii. Dużo studentów z Polski uczy się dziś w Wielkiej Brytanii?</p>
<p>&#8211; Największy boom był cztery &#8211; pięć lat temu. Brytyjski Home Office podawał, że na angielskich uczelniach uczyło się wtedy 15 tysięcy polskich studentów. Ta liczba zmniejszyła się, gdy nowy rząd wprowadził podwyżkę czesnego. Rok nauki kosztuje teraz w Anglii około 9 tysięcy funtów, do tego dochodzą koszty utrzymania. Wielu młodych ludzi wybiera raczej uczelnie w Niemczech czy Szwecji, gdzie cudzoziemcy mogą studiować za darmo.</p>
<p>Z drugiej strony takie uczelnie jak Oksford czy Cambridge i kilka innych, które oferują kształcenie na najwyższym światowym poziomie, wciąż są popularne. Przed wstąpieniem Polski do Unii Europejskiej na Oksfordzie studiowało rocznie około dwudziestu studentów. Po akcesji ich liczba wzrosła do 250, plus około 40 pracowników naukowych.</p>
<p><span class="txt_pytanie"><b>Ci młodzi, wykształceni chcą wracać do Polski?</b></span></p>
<p>&#8211; Przeprowadzaliśmy ostatnio, jako Federacja Polskich Stowarzyszeń Studenckich w UK, ankietę na ten temat. Okazało się, że większość studentów z Polski rozważa powrót do kraju, ale nie w najbliższym czasie. Chcą najpierw nabrać doświadczenia, odłożyć pieniądze.</p>
<p><span class="txt_pytanie"><b>Urodziła się pani w Gdańsku, ale dzieciństwo spędziła w wielu krajach.</b></span></p>
<p>&#8211; Tata jest inżynierem budowy okrętów, więc z mamą i młodszym bratem często przeprowadzaliśmy się za granicę. Kiedy miałam sześć lat, wyjechaliśmy do Włoch. Przez rok mieszkaliśmy w Tajlandii, przez trzy lata &#8211; w Chinach.</p>
<p><span class="txt_pytanie"><b>Trudno się było przyzwyczaić do nowych szkół, obcego języka?</b></span></p>
<p>&#8211; Najłatwiej było we Włoszech, bo nie chodziliśmy jeszcze z bratem do szkoły. Jeśli chcieliśmy, poznawaliśmy nowych kolegów, jeśli nie &#8211; bawiliśmy się sami. Pamiętam, że było bardzo zimno, we Włoszech była akurat zima stulecia.</p>
<p>W Tajlandii uczyliśmy się w międzynarodowej szkole pod patronatem ONZ. Gdyby nie to, że firma mojego taty pokryła koszty naszej nauki, nie byłoby nas nią stać. Chodziły tam dzieci maharadżów i dyplomatów. Wszyscy nosiliśmy jednak mundurki, bawiliśmy się wspólnie i nie pamiętam, żeby ktoś się wywyższał. Dopiero kiedy koleżanki zapraszały mnie do domu na urodziny, oczy otwierały mi się ze zdumienia. W jednej z rezydencji kuchnia miała wielkość naszego całego mieszkania a po domu kręciły się dziesiątki służących.</p>
<p>Okazało się jednak, że jako Polka też mogę coś mieszkańcom Tajlandii zaoferować.</p>
</header>
</section>
</div>
<div id="artykul">
<p><span class="txt_pytanie"><b>Co to było?</b></span></p>
<p style="text-align:justify;">&#8211; Moje koleżanki bardzo lubiły grać w gumę. W Tajlandii nie można jej było kupić. Dziewczynki żmudnie zbierały gumki recepturki i z nich splatały gumę do skakania. Gdy po powrocie z wakacji w Polsce przywiozłam kolorowe gumy, to wszystkie dzieci uznały, że pochodzę z najcudowniejszego kraju na świecie.</p>
<p><span class="txt_pytanie"><b>Z Tajlandii przeprowadziliście się do Chin?</b></span></p>
<p>&#8211; Największy szok w Chinach przeżyliśmy na targowisku.</p>
<p><span class="txt_pytanie"><b>Dlaczego?</b></span></p>
<p style="text-align:justify;">&#8211; Ze względu na sposób traktowania zwierząt. Chodzenie na rynek było absolutnym masochizmem, po czymś takim człowiekowi śniły się koszmary. Można tam było kupić ropuchy żywcem obdarte ze skóry, kury powiązane w pęczki za nogi, ptaki upchane w klatkach tak, że nie mogły się ruszać i psy poranione od krat. Żal nam było okropnie tych zwierząt, ale nic nie mogliśmy zrobić. Staraliśmy się unikać takich miejsc.</p>
<p><span class="txt_pytanie"><b>Po tych podróżach wróciła pani do Trójmiasta?</b></span></p>
<p style="text-align:justify;">&#8211; Maturę zdałam w III LO w Gdyni. Stwierdziłam że na studia wyjadę znów za granicę, bo spodobała mi się atmosfera szkół międzynarodowych. Wybrałam biologię na Jacobs University w Bremie &#8211; nowej, mało znanej szkoły, w której uczyli się studenci z ponad stu krajów. Uczelnia była świetna, na praktyki letnie pojechałam do Australii. Sprawdzałam, w jaki sposób budowa dróg wpływa na populację wombatów i kangurów.</p>
<p><span class="txt_pytanie"><b>Wtedy zdecydowała się pani na zoologię?</b></span></p>
<p style="text-align:justify;">&#8211; Podczas zajęć na uniwersytecie biologię mieliśmy raczej w skali mikro. Dużo siedzieliśmy w laboratoriach. Okazało się, że gdy organizm jest bardzo malutki, to tracę nim zainteresowanie. Wolę widzieć cały system. Bardzo cieszę się, że istnieją mikrobiolodzy i biotechnolodzy, bo to oznacza, że ja nie muszę się tymi dziedzinami zajmować.</p>
<p style="text-align:justify;">Z Niemiec pojechałam w ramach wymiany do USA, na Rice University. Dużo godzin spędziłam w ogrodzie zoologicznym, zajęcia z herpetologii odbywały się w gadziarni.</p>
<p><span class="txt_pytanie"><b>W końcu trafiła pani na Oksford.</b></span></p>
<p style="text-align:justify;">&#8211; Chciałam pracować nad doktoratem w Stanach. Składałam papiery na uczelnie kalifornijskie, ale nie wzięłam pod uwagę, że tam stypendia otrzymują tylko Amerykanie albo rezydenci Kalifornii. Uniwersytet w Berkeley odpisał, że chętnie mnie przyjmą, ale muszą mieć 145 tysięcy dolarów na studia. Wtedy zaczęłam myśleć znów o Europie. Dostałam się na Oksford, przyznali mi stypendium. Podczas studiów magisterskich wyjechałam do RPA badać populację szakali i lisów. Doktorat zrobiłam z amerykańskiej norki &#8211; inwazyjnego gatunku, który sieje spustoszenie w europejskim ekosystemie.</p>
<p><span class="txt_pytanie"><b>Popularyzuje pani zoologię w niekonwencjonalny sposób.</b></span></p>
<p style="text-align:justify;">&#8211; Czasem obieram kontrowersyjny temat. Ostatnio brałam udział Soapbox Science &#8211; to wydarzenie, którego nazwa pochodzi od Speakers&#8217; Corner, miejsca w Hyde Parku, gdzie każdy mógł publicznie głosić swoje poglądy. Mówcy stawali zazwyczaj na drewnianych skrzynkach na mydle. Podczas swojego wystąpienia w Muzeum Przyrodniczym w Londynie nawiązałam do sprawy lwa Cecila zabitego przez amerykańskiego dentystę. Rozmawiałam z publicznością o skomplikowanych relacjach myślistwa i ochrony gatunków. Anglicy z jednej strony kochają zwierzęta, z drugiej &#8211; słyną z polowań. Bałam się, że tłum może mnie zjeść żywcem. Ale okazało się, że ludzie słuchali z zainteresowaniem, chętnie zadawali pytania, jeśli się nie zgadzali, wyrażali swoje zdanie w sposób uprzejmy i spokojny. Byłam pod ogromnym wrażeniem ich opanowania, głodu wiedzy i kultury wypowiedzi. Zastanawiam się, czy gdyby na tapecie pojawił się temat polityczny, to dyskusja byłaby równie bezbolesna.</p>
<p><span class="txt_pytanie"><b>A czy z naukowców można się śmiać?</b></span></p>
<p style="text-align:justify;">&#8211; Oczywiście! Komedia naukowa, czyli występy w konwencji stand-up comedy, są coraz popularniejsze w Stanach i Wielkiej Brytanii. W Polsce dopiero raczkują. Podczas imprez takich jak Bright Club czy Science ShowOff na scenę wchodzą naukowcy, którzy dostają mikrofon i około dziesięciu minut na to, żeby rozśmieszyć publiczność faktami i anegdotami ze swojej dziedziny naukowej. Mam o tyle łatwo, że badania zoologa w dużej mierze obracają się wokół seksu i kup, czyli tematyki, która dobrze sprawdza się w komedii. Ale występują też ze mną fizycy, chemicy i informatycy &#8211; i też dają radę.</p>
<p style="text-align:justify;">Jest też Science Slam &#8211; przedstawienia teatralne, w czasie których naukowcy pokazują swoje badania w jak najbardziej widowiskowy sposób. Organizowaliśmy takie wydarzenie w Reading, przy współpracy z lokalnym teatrem. Współpracowaliśmy z reżyserem, zapewniono nam profesjonalnych dźwiękowców i ekipę filmową. Ja zdecydowałam się na przedstawienie w konwencji film noir, w którym opowiedziałam o moich badaniach nad norką amerykańską. Impreza przyciągnęła tłumy, sala teatralna była wypełniona po brzegi &#8211; tak duże zainteresowanie nauką jest bardzo budujące.</p>
<p><span class="txt_pytanie"><b>Podobno po studiach zajmowała się pani tresowaniem pszczół?</b></span></p>
<p style="text-align:justify;">&#8211; Zaraz po doktoracie dostałam pracę w małej firmie, która zajmowała się wykorzystywaniem zmysłu węchu u pszczół do wykrywania materiałów wybuchowych i narkotyków. Zasada jest taka sama, jak przy odruchu Pawłowa &#8211; pszczoła dostawała cukier, na który reagowała wystawieniem języka. Gdy przed podaniem cukru podsuwaliśmy jej zapach materiału wybuchowego, to szybko kojarzyła, że po wywęszeniu takiej substancji czeka ją nagroda. I wystawiała język. Tresura zajmuje tylko sześć sekund.</p>
</div>
<div id="artykul">
<p><span class="txt_pytanie"><b>No dobrze, ale jak zaobserwować, że pszczoła wystawia język?</b></span></p>
<p style="text-align:justify;">&#8211; Nasze pszczoły były unieruchomione w małych pudełeczkach. Umieszczaliśmy w nich też promienie podczerwone, które przerywały się w momencie wysunięcia języka. Ten system można wykorzystywać tylko na cargo, bo na terminalach pasażerskich pszczoły mogłyby mylić się, czując zapach perfum.</p>
<p><span class="txt_pytanie"><b>Pszczoły na tym nie cierpiały?</b></span></p>
<p style="text-align:justify;">&#8211; Pudełeczko przypominało plaster miodu. Poza tym nasze pszczoły pracowały na rzecz obrony narodowej tylko przez dwa dni, potem dostawały kropeczkę na plecach i szły na emeryturę, czyli wracały do ula.</p>
<p><span class="txt_pytanie"><b>Dlaczego w takim razie na lotniskach nie mamy jeszcze uli?</b></span></p>
<p style="text-align:justify;">&#8211; Chcielibyśmy mieć, ale firmie zabrakło pieniędzy. Mieliśmy obiecujące wyniki, umówiliśmy się na fazy testowe na lotnisku Heathrow, nie udało nam się jednak dokończyć projektu.</p>
<p><span class="txt_pytanie"><b>Pani mąż jest Australijczykiem. Dlaczego wesele wyprawiliście w Gdyni?</b></span></p>
<p style="text-align:justify;">&#8211; Do Australii nikt z naszych przyjaciół raczej by nie dotarł. Wielka Brytania nie wchodziła w rachubę, bo tutejsze wesela nie mogą się równać z polskimi. W Anglii zabawa kończy się o północy i obowiązuje zasada, że goście sami płacą za alkohol. No i ceny lokali są z kosmosu. Zorganizowaliśmy więc imprezę w Gdyni. Przyjechało ponad sto osób z osiemnastu krajów. Znajomi mówią &#8211; chyba szczerze &#8211; że to najlepsze wesele, na jakim byli. Zakończyło się kąpielą nad ranem w morzu.</p>
<p><span class="txt_pytanie"><b>Coś zaskoczyło waszych gości w Polsce?</b></span></p>
<p style="text-align:justify;">&#8211; Wielu osobom Polska kojarzyła się chyba jeszcze z szarym, komunistycznym krajem. Byli zaskoczeni, że jest u nas ciepło, mamy morze i plaże. Zachwycali się restauracjami, chwalili kawę, lody &#8211; takie drobne rzeczy, na które na co dzień nie zwracamy uwagi. Jednemu z moich kolegów z Anglii tak się w Polsce spodobało, że zapytał czy może przyjechać do nas na święta Bożego Narodzenia. Spędził je z naszą rodziną.</p>
<p style="text-align:justify;"><span class="txt_pytanie"><b>Zamierza pani wrócić do Polski?</b></span></p>
<p style="text-align:justify;">&#8211; Jestem w kraju tak często, że nie wiem, czy miało by to sens. Pracuję na uniwersytecie w Reading, ale współpracuję z wieloma polskimi instytucjami, między innymi Centrum Nauki Kopernik. Przyjeżdżam tu regularnie na konferencje, warsztaty.</p>
<p style="text-align:justify;"><span class="txt_pytanie"><b>Jak student, który studiuje w Londynie, ale mieszka w Gdańsku.</b></span></p>
<p style="text-align:justify;">&#8211; Prawie tak samo, tylko na odwrót: na stałe mieszkam w Anglii, w Polsce jestem w prawie każdy weekend. Korzystam z dobrodziejstw takiego układu. W Reading mam stałą pensję, Polskę traktuję jakie miejsce ciekawych szans i projektów.</p>
<p style="text-align:justify;">* Dr Joanna Bagniewska: zoolog, zajmuje się ekologią behawioralną, czyli zachowaniami zwierząt w ich naturalnym środowisku. Obroniła doktorat na Uniwersytecie Oksfordzkim. Pracuje na Uniwersytecie w Reading, gdzie zajmuje się biotelemetrią, czyli wykorzystaniem elektroniki do badania zachowania zwierząt. Jest organizatorką corocznych konferencji &#8220;Science: Polish Perspectives&#8221;, w których udział biorą polscy naukowcy pracujący na co dzień na uczelniach na całym świecie. Najbliższe takie spotkanie odbędzie się na Uniwersytecie Cambridge w ostatnich dniach października.</p>
</div>
</div>
</div>
</div>
</div>
</div>
</div>
</div>
</div>
]]></content:encoded>
			</item>
		<item>
		<title>Z laboratorium pod strzechy</title>
		<link>/2015/08/24/z-laboratorium-pod-strzechy/</link>
		<pubDate>Mon, 24 Aug 2015 22:48:51 +0000</pubDate>
		<dc:creator><![CDATA[Joanna]]></dc:creator>
				<category><![CDATA[O mojej pracy]]></category>
		<category><![CDATA[O popularyzacji nauki]]></category>
		<category><![CDATA[Po polsku]]></category>
		<category><![CDATA[Dziennik Polski]]></category>
		<category><![CDATA[Polacy w UK]]></category>
		<category><![CDATA[popularyzacja nauki]]></category>
		<category><![CDATA[Science. Polish Perspectives]]></category>
		<category><![CDATA[Tydzień Polski]]></category>

		<guid isPermaLink="false">http://joannabagniewska.com/?p=1317</guid>
		<description><![CDATA[Artykuł Magdaleny Grzymkowskiej w Tygodniu Polskim dr Bagniewska z nagrodą Dziennika Mam na imię Joanna. Niech to wystarczy, bo i tak nie jesteście w stanie wymówić mojego nazwiska. Jestem Polką. Przyjechałam do tego pięknego kraju jakieś 8 lat temu. Jestem zoologiem i zrobiłam w tej dziedzinie doktorat, bo w sumie czemu...]]></description>
				<content:encoded><![CDATA[<p style="text-align:justify;"><em>Artykuł Magdaleny Grzymkowskiej w <a href="http://www.dziennikpolski.co.uk/artykuly/2015/08/16/z-laboratorium-pod-strzechy/">Tygodniu Polskim</a></em></p>
<p style="text-align:justify;"><a href="http://www.dziennikpolski.co.uk/"><img class="logo" src="http://www.dziennikpolski.co.uk/_img/dp_logo.png" alt="Dziennik Polski" border="0" /></a></p>
<div id="white_space" style="text-align:justify;"></div>
<div id="middle">
<div id="left">
<div class="single">
<div class="content">
<div class="img wp-image-34384 alignright" style="text-align:justify;">
<p><a href="http://www.dziennikpolski.co.uk/media/2015/08/11748633_614512267432_1256913040_n.jpg"><img src="http://www.dziennikpolski.co.uk/media/2015/08/11748633_614512267432_1256913040_n-600x948.jpg" alt="dr Bagniewska z nagrodą Dziennika" width="360" height="569" /></a></p>
<div>dr Bagniewska z nagrodą Dziennika</div>
</div>
<p style="text-align:justify;">Mam na imię Joanna. Niech to wystarczy, bo i tak nie jesteście w stanie wymówić mojego nazwiska. Jestem Polką. Przyjechałam do tego pięknego kraju jakieś 8 lat temu. Jestem zoologiem i zrobiłam w tej dziedzinie doktorat, bo w sumie czemu nie? A następnie, jak każdy szanujący się imigrant, zaczęłam kraść wam pracę. Lub raczej 15 procent tej najgorszej pracy, której nikt nie chce wykonywać – od takich słów Joanna Bagniewska rozpoczyna swój występ podczas naukowo-komediowego wieczoru w Bright Club w Oksfordzie, na którym badacze dzielą się wiedzą w konwencji stand-up comedy.</p>
<p style="text-align:justify;">– Co robi zoolog? Często słyszę to pytanie. A w rzeczywistości przez większość czasu zajmuję się seksem i kupami – kontynuuje, wywołując salwę śmiechu. – Rzecz jasna, zwierzęcymi – dodaje po chwili.</p>
<p style="text-align:justify;">Joanna opowiada, jaką radość u zoologa, który rzadko widuje obiekty swoich badań, wywołuje znalezienie przez niego odchodów wydry czy wombata oraz jak je od siebie odróżnić. Mówi też, że „większość australijskich ssaków (oprócz mojego męża) ma dwugłowe penisy”. Publiczność nie tylko świetnie się bawi, ale przy okazji w luźnej atmosferze dowiaduje się czegoś nowego.</p>
<p style="text-align:justify;">– Dla mnie taki występ niewiele różni się od prowadzenia wykładów dla studentów. Tylko słuchacze piją piwo, no i częstotliwość dowcipów musi być większa. Wszystkie chwyty dozwolone, aby w  najprostszy i najbardziej przystępny sposób przemycić jak najwięcej naukowych ciekawostek – stwierdza Joanna.</p>
<p><span id="more-1317"></span></p>
<p style="text-align:justify;">Oprócz Polki występuje doktorantka fizyki, profesor biologii ewolucyjnej, doktor filozofii i dwójka profesjonalnych komików.</p>
<p style="text-align:justify;">– Widownia przyjęła nas entuzjastycznie – nikt nie buczał, nie rzucał pomidorami, ludzie śmiali się i to w odpowiednich momentach! Pierwszy komediowy występ uznaję za sukces. Tydzień później produkowałam się w Londynie, w Muzeum Zoologii na temat zwierząt z filmów Walta Disneya. Kolejnego dnia, tym razem w ramach projektu Science Slam, przebrana za Ritę Hayworth przedstawiłam swoje badania na norkach w konwencji filmu noir – dzieli się wrażeniami po występie.</p>
<p style="text-align:justify;">Organizatorzy takich wydarzeń wychodzą z założenia, że nauka powinna być ciekawa i dostępna dla wszystkich. Popularyzacja nauki rośnie w siłę w Wielkiej Brytanii.</p>
<p style="text-align:justify;">– Każdemu naukowcowi dobrze zrobi wyjście ze swojej strefy komfortu. Z laboratorium – pod strzechy – tłumaczy dr Bagniewska.</p>
<p style="text-align:justify;">Na razie można ją zobaczyć i usłyszeć w akcji wyłącznie w języku angielskim – prowadzi badania w tym języku , dlatego swobodniej się w nim czuje, mówiąc o swojej pracy.</p>
<p style="text-align:justify;">– Daje to większe możliwości do improwizacji. Poza tym mam wrażenie, że dla polskiej publiczności niektóre m żarty mogłyby się wydawać nieprzyzwoite w ustach młodej kobiety. Ale nie wykluczam w przyszłości skeczy także po polsku – mówi.</p>
<p style="text-align:justify;"><b>Strajk na trawie</b></p>
<p style="text-align:justify;">Joanna Bagniewska nie ma wakacji. W ten weekend wyjeżdża ze studentami do Szwecji na tydzień, gdzie będzie obserwować ptaki, a zaraz potem do RPA, gdzie będzie przyglądać się naturalnemu środowisku lampartów.</p>
<p style="text-align:justify;">W czasie jej pobytu w Skandynawii wypada planowany na 20 sierpnia strajk imigrantów z Polski.</p>
<p style="text-align:justify;">– Nie popieram tego strajku. To byłaby hipokryzja, gdyż nigdy nie spotkałam się przejawami nietolerancji ze strony Brytyjczyków, a postulaty osób organizujących protest nie są dla mnie zupełnie jasne. Bo jaki to ma cel? Żeby Anglicy bardziej nas lubili? Jeżeli tak, to wydaje mi się, że nie tędy droga – odpowiada zdecydowanie. –Poza tym, jeżeli ten strajk miałby polegać na tym, że leże na trawię i patrzę w niebo, to, cóż, właśnie to będę robić 20 sierpnia – dodaje z uśmiechem.</p>
<p style="text-align:justify;">Ledwo wróci ze swoich wojaży do pracy na Uniwersytecie w Reading, a już zaczynają się przygotowania do konferencji Science. Polish Perspectives w Cambridge. To duże popularno-naukowe wydarzenie, które ma już wypracowaną markę na Wyspach. Skupia młodych badaczy nauk przyrodniczych, matematyczno-fizycznych i ekonomicznych. To idea, społeczność i platforma, której celem jest szeroko pojęta popularyzacja nauki, wymiana myśli i umocnienie współpracy między polskimi naukowcami pracującymi w różnych krajach. To także niezwykła okazja do wymiany doświadczeń oraz zawiązywania relacji, w wyniku których w przyszłości mogą zawiązać się ciekawe interdyscyplinarne projekty.</p>
<p style="text-align:justify;">Inicjatorami konferencji byli w 2012 roku Krzysztof Bar z Oxfordu (mechanika kwantowa) oraz Tomasz Cebo (nanotechnologia) i Magda Richter (biologia molekularna) z Cambridge, którzy postanowili zorganizować spotkanie polskich naukowców. Czwarta edycja SPP rozpocznie się 31 października i niedługo ruszy rejestracja przez internet. Jej organizatorzy chcą pokazać, że nauka jest ciekawa i warto kreować jej dobry wizerunek z myślą o kolejnych pokoleniach młodych, utalentowanych ludzi.</p>
<div class="img alignleft size-medium wp-image-34382" style="text-align:justify;">
<p><a href="http://www.dziennikpolski.co.uk/media/2015/08/41.jpg"><img class="alignleft" src="http://www.dziennikpolski.co.uk/media/2015/08/41-300x284.jpg" alt="&quot;Każdemu naukowcowi dobrze zrobi wyjście ze swojej strefy komfortu. Z laboratorium – pod strzechy&quot;, mówi polska zoolog." width="300" height="284" /></a></p>
<div>&#8220;Każdemu naukowcowi dobrze zrobi wyjście ze swojej strefy komfortu. Z laboratorium – pod strzechy&#8221;, mówi polska zoolog.</div>
</div>
<p>Joanna współpracuje z kilkunastoosobowym zespołem rozsianym po całym Zjednoczonym Królestwie. Jest nawet jedna osoba z Belgii. Wszystkie ustalenia odbywają się drogą elektroniczną, przez  Skype’a i maile.</p>
<p style="text-align:justify;">– Jestem w dziale medialnym i zajmuję się mentoringiem dwóch nowych członków zespołu, ponieważ mam już doświadczenie ze współpracy z mediami. Niestety ze względu na inne zobowiązania nie mogę się tak mocno zaangażować jak w poprzedniej edycji. Chociaż jak przychodzi do napisania notki prasowej lub przeprowadzenia wywiadu, to i tak to spada na mnie – śmieje się.</p>
<p style="text-align:justify;">Wykłady na konferencji są prowadzone w formule wystąpień TEDx, a oprócz studentów i przedstawicieli polskich środowisk akademickich w Wielkiej Brytanii będzie można spotkać m.in. prof. Jerzego Vetulaniego neurobiologa, członka Polskiej Akademii Nauk, popularyzatora nauki i redaktora naczelnego  czasopisma „Wszechświat” oraz prof. Wiesława Nowińskiego, twórcę komputerowych atlasów mózgu w wymiarze 3D, a od 1991 r. pracownika Agency for Science, Technology and Research w Singapurze. W zeszłym roku gwiazdą konferencji była prof. Agnieszka Zalewska, pierwsza kobieta i pierwszy fizyk z Europy Środkowo-wschodniej, która w 2013 roku stanęła na czele Rady Europejskiej Organizacji Badań Jądrowych CERN pod Genewą.</p>
<p style="text-align:justify;">– Zarówno prof. Zalewska jak i profesor Nowiński znaleźli się na liście 5 współczesnych naukowców, z których Polacy powinni być dumni. Przeciągamy naprawdę wielkie nazwiska– akcentuje dr Bagniewska.</p>
<p style="text-align:justify;"><b>Jednoczmy się!</b></p>
<p style="text-align:justify;">Joanna w poprzednich rozmowach jeszcze na łamach „Dziennika Polskiego” opisywała swoje nieudane próby, jeżeli chodzi o powrót do Polski. Jako naukowiec szukający wakatu na uczelni, spotykała się z licznymi przeszkodami, aż w końcu zrezygnowała. Podczas siostrzanej konferencji Polish Scientific Networks w Warszawie w tym roku uczestnicy podzielili się z nią swoimi pozytywnymi doświadczeniami.</p>
<p style="text-align:justify;">– To było bardzo budujące, że nie wszyscy mieli tak przechlapane jak ja. Do tej pory nie próbowałam wracać ponownie, ale teraz wiem, że gdybym chciała wrócić do środowiska popularyzatorów nauki, to nie byłoby trudne w Polsce, a może nawet mogłabym mieć lepszą karierę niż tu, ponieważ na Wyspach rynek popularyzatorski jest już przesycony – podkreśla.</p>
<p style="text-align:justify;">Dr Bagniewska jest utytułowanym naukowcem. Ostatnio za swoją działalność społecznikowską otrzymała Honorową Nagrodę „Dziennika Polskiego”.</p>
<div class="img alignright size-medium wp-image-34383" style="text-align:justify;">
<p><img src="http://www.dziennikpolski.co.uk/media/2015/08/406715_303179809780107_475877317_n-300x198.jpg" alt="dr Bagniewska ze studentami na wycieczce w Londynie" width="300" height="198" /></p>
<div>dr Bagniewska ze studentami na wycieczce w Londynie</div>
</div>
<p style="text-align:justify;">– To jest bardzo miłe, ale przede wszystkim motywuje do dalszej pracy, bo to oznacza, że ta praca jest zauważana przez innych. Z drugiej strony podczas mojego doktoratu starałam się zwiększyć swoje szanse na zatrudnienie poprzez robienie różnych rzeczy. I zawsze jak mi ktoś coś proponował, czy wyjazd na konferencję, czy jakąś pracę dorywczą, ja zawsze mówiłam „tak”. A kilka miesięcy temu nagle tych ofert zaczęło przychodzić tyle, że musiałam zacząć odmawiać. Nie bardzo mogę się jeszcze w tym odnaleźć i trochę żałuję, że nie mogę być już wszędzie.</p>
<p style="text-align:justify;">Bliskie są jej też spawy polonijne. Zapytana o wzywania, jakie stoją przed polską społecznością poza granicami kraju, chwilę się zastanawia.</p>
<p style="text-align:justify;">– Wiele się dzieje dobrego. Ludzie zaczynają być coraz bardzie zaangażowani. Aczkolwiek fajnie byłoby, gdybyśmy dawali jeszcze bardziej o sobie znać w ten pozytywny sposób. Jest z tym coraz lepiej, ale musimy jeszcze trochę popracować nad naszym wizerunkiem – odpowiada Joanna.</p>
<p style="text-align:justify;">Inną kwestią jest przyjęcie wspólnego frontu w kluczowych sprawach, ponad podziałami światopoglądowymi.</p>
<p style="text-align:justify;">– Jak na przykład traktowanie Polaków przez polityków brytyjskich. W takich obszarach powinniśmy się bardziej zjednoczyć – podsumowuje.</p>
<p style="text-align:justify;">***</p>
<p style="text-align:justify;">Dr Joanna Bagniewska – naukowiec-zoolog, absolwentka uniwersytetu w Oxfordzie, gdzie obroniła doktorat (Wildlife Conservation Research Unit), obecnie wykładowca na uniwersytecie w Reading W 2013 roku pracowała jako Senior Scientist w Inscentinel Ltd nad projektem wykorzystaniem pszczół w wykrywaniu niebezpiecznych substancji. Jest laureatką międzynarodowego konkursu dla popularyzatorów nauki FameLab, autorką licznych publikacji naukowych i popularno-naukowych, panelistką Kongresu Obywatelskiego oraz konferencji Polish Scientific Networks organizowanej przez Ministerstwo Nauki i Szkolnictwa Wyższego, a także ambasadorka The Kings Foundation pomagającej studentom z Polski w rozpoczęciu studiów na najlepszych światowych uczelniach.</p>
</div>
</div>
</div>
</div>
]]></content:encoded>
			</item>
		<item>
		<title>Gala Wybitny Polak 2015</title>
		<link>/2015/07/07/gala-wybitny-polak-2015/</link>
		<pubDate>Tue, 07 Jul 2015 18:40:40 +0000</pubDate>
		<dc:creator><![CDATA[Joanna]]></dc:creator>
				<category><![CDATA[O mojej pracy]]></category>
		<category><![CDATA[Po polsku]]></category>
		<category><![CDATA[Społeczeństwo]]></category>
		<category><![CDATA[PANGEA]]></category>
		<category><![CDATA[Polacy w UK]]></category>
		<category><![CDATA[Polacy za granicą]]></category>
		<category><![CDATA[Polish City Club]]></category>
		<category><![CDATA[Polonia]]></category>

		<guid isPermaLink="false">http://joannabagniewska.com/?p=1091</guid>
		<description><![CDATA[Tekst ze strony Ambasady RP w Londynie Ambasador Witold Sobków wziął udział w gali przyznania nagród w konkursie “Wybitny Polak” adresowanym do liderów polonijnych. Konkurs Wybitny Polak odbywa sie w wielu krajach świata od 6 lat. W Wielkiej Brytanii został zorganizowany po raz pierwszy dzięki inicjatywie londyńskiego Polish City Club...]]></description>
				<content:encoded><![CDATA[<div class="Title whiteBorder seq2 whiteBorderSeries">
<div id="PTitleP288849P34427" class="content">
<div class="whiteBarBg">
<div class="floatA colorC" style="text-align:justify;"><em>Tekst ze strony <a href="http://www.londyn.msz.gov.pl/pl/aktualnosci/gala_wybitny_polak_2015;jsessionid=A6FFF200AB3C8B3887D4FEF8C1960129.cmsap6p">Ambasady RP w Londynie</a></em></div>
</div>
</div>
</div>
<div class="Description whiteBorder seq3 whiteBorderSeries" style="text-align:justify;">
<div id="PDescriptionP288849P34428" class="content">
<div class="bodyPortlet">
<div id="Pluto__Description_288849_34428_">
<div id="Pluto__Description_288849_34428_:pageParamEdit-form:stateSavingMarker"></div>
<div></div>
<div class="descriptionBox">
<div class="componentBox"><span id="Pluto__Description_288849_34428_:pageParamEdit-form:j_id4" class="iceOutTxt">Ambasador Witold Sobków wziął udział w gali przyznania nagród w konkursie “Wybitny Polak” adresowanym do liderów polonijnych.</span></div>
</div>
</div>
</div>
</div>
</div>
<div class="Content whiteBorder seq4 whiteBorderSeries">
<div id="PContentP288849P4341" class="content">
<div class="whiteBarBg" style="text-align:justify;"></div>
<div class="bodyPortlet">
<div class="componentBox contentBox">
<p style="text-align:justify;"><img class=" alignleft" src="http://www.londyn.msz.gov.pl/thumb/resource/0a5f56e6-3935-414e-8dd1-20f21f4320b8:JCR?w=400&amp;h=267" alt="" />Konkurs Wybitny Polak odbywa sie w wielu krajach świata od 6 lat. W Wielkiej Brytanii został zorganizowany po raz pierwszy dzięki inicjatywie londyńskiego Polish City Club przy wsparciu Pangea Network oraz Fundacji Teraz Polska. Celem konkursu jest kreowanie pozytywnego wizerunku Polaków mieszkających w Wielkiej Brytanii, pokazanie ich dokonań oraz wyróżnienie i promocja osób odnoszących sukcesy poza granicami Polski. Nagrody przyznano w czterech głównych kategoriach: Nauka, Kultura, Osobowość oraz Młody Polak. Dodatkowo organizatorzy zdecydowali sie przyznać nagrodę internautów oraz dwie nagrody specjalne za całokształt działań na rzecz Polonii.</p>
<p><span id="more-1091"></span></p>
<p style="text-align:justify;">NAUKA</p>
<p style="text-align:justify;">Statuetka Wybitny Polak: Joanna Bagniewska &#8211; zoolog, wykłada na University of Reading. Popularyzatorka nauki, laureatka FameLab 2014, współtwórczyni Federacji Polskich Stowarzyszeń Studenckich w UK, organizatorka konferencji Science. Polish Perspectives, działaczka The Kings Foundation i Oxford University Polish Society.</p>
<p style="text-align:justify;">KULTURA</p>
<p style="text-align:justify;">Wyróżnienie: Dana Parys-White &#8211; poetka, pisarka, autorka tekstów piosenek, przekładów sztuk teatralnych, artykułów i recenzji publikowanych w angielskich, kanadyjskich i austriackich pismach polonijnych, m.in. „Pamiętnik Literacki”, „Dodatek Literacki” Dziennika Polskiego, „Voice”, „Ekspresje”.</p>
<p style="text-align:justify;">OSOBOWOŚĆ</p>
<p style="text-align:justify;">Statuetka Wybitny Polak: Małgorzata Brady &#8211; w 2007 roku założyła Ośrodek Integracji Polsko Brytyjskiej (Polish British Integration Centre). W ramach pracy w ośrodku rozwinęła specjalizację w dziedzinie doradztwa rozwoju zawodowego oraz nauczania ESOL. Opracowując liczne projekty skierowane do przybywających do Anglii Polaków, poświęcała również wiele uwagi promocji kultury polskiej wśród Brytyjczyków. Inicjatorka zespołu Promethidion, Polskiego Forum, Szkoły Polskiej w Bedford oraz audycji radiowych PBIC w Radiu Bedford.</p>
<p style="text-align:justify;">Wyróżnienie: Gosia McKane &#8211; inicjatorka wielu projektów nastawionych na rozwój i współpracę, założycielka organizacji Merseyside Polonia, komentator tematyki migracji i Polonii w mediach, odznaczona przez Prezydenta RP Srebrnym Krzyżem Zasługi.</p>
<p style="text-align:justify;">Wyróżnienie: Jolanta Zgłobicka &#8211; ekspert fryzjerstwa z 30-letnim doświadczeniem międzynarodowym, założycielka i dyrektorka Centrum Szkoleń Artystycznych w Londynie stworzonego w odpowiedzi na potrzeby edukacyjne rozrastającej się społeczności polskiej w UK.</p>
<p style="text-align:justify;">MLODY POLAK</p>
<p style="text-align:justify;">Wyróżnienie: Łukasz Samek &#8211; dyrektor Middlesborough Futsal Club. Autor licznych publikacji w mediach polonijnych. Czynny działacz Round Table, Darlington Town Twinning Association oraz Arthur Wharton Foundation. Zaangażowany w akcje charytatywne i promocję kultury polskiej.</p>
<p style="text-align:justify;">NAGRODA INTERNAUTÓW</p>
<p style="text-align:justify;">Jerzy Byczyński &#8211; prawnik, od 2014 roku przewodniczący Grupy Politycznej PPL, organizator debat politycznych, doradca All-Party Parliamentary Group on Poland, współzałożyciel British-Polish Law Association zajmującej się wsparciem prawnym dla Polaków w UK.</p>
<p style="text-align:justify;">NAGRODY SPECJALNE</p>
<p style="text-align:justify;">Prof. Zbigniew Pełczyński – powstaniec warszawski, profesor filozofii politycznej i politologii na Uniwersytecie Oksfordzkim. Poza zajęciami dydaktycznymi prof. Pełczyński organizował stypendia w Oksfordzie dla naukowców i studentów z Europy Środkowej i Wschodniej. Dzięki niemu w ciągu 15 lat wyjechało na Uniwersytet Oksfordzki około 1300 osób. Jest przewodniczącym Stefan Batory Trust w Oksfordzie i członkiem Rady Powierniczej Polonia Aid Foundation Trust w Londynie. W 1988 roku w imieniu Georga&#8217;a Sorosa zakładał w Polsce Fundację im. Stefana Batorego; obecnie jest członkiem Rady Fundacji. W 1994 roku Zbigniew Pełczyński założył Szkołę dla Młodych Liderów Społecznych i Politycznych (obecnie Stowarzyszenie Szkoła Liderów) i kieruje nią do dziś.</p>
<p style="text-align:justify;">Prof. Sir Leszek Borysiewicz – syn polskich uchodźców politycznych, lekarz. Działalność naukowa prof. Borysiewicza koncentruje się na immunologii wirusów, chorobach zakaźnych, nowotworach złośliwych indukowanych wirusami. Był współautorem i współredaktorem wielu książek z tej tematyki, m.in. dotyczących szczepień ochronnych. Jest również prezesem Wellcome Trust, członkiem rady Cancer Research UK, członkiem założycielem Academy of Medical Sciences i współprzewodniczącym grupy doradczej MRC zajmującej się komórkami macierzystymi. Od 2010 roku pełni funkcję rektora Uniwersytetu w Cambridge oraz aktywnie wspiera związki akademickie między Polską a Wielką Brytanią.</p>
</div>
</div>
</div>
</div>
]]></content:encoded>
			</item>
		<item>
		<title>Chce mi się z Tobą gadać #53: z Joanną Bagniewską o świecie zwierząt i ekologii</title>
		<link>/2015/07/04/chce-mi-sie-z-toba-gadac-53-z-joanna-bagniewska-o-swiecie-zwierzat-i-ekologii/</link>
		<pubDate>Sat, 04 Jul 2015 15:43:24 +0000</pubDate>
		<dc:creator><![CDATA[Joanna]]></dc:creator>
				<category><![CDATA[O mojej pracy]]></category>
		<category><![CDATA[O popularyzacji nauki]]></category>
		<category><![CDATA[O zwierzętach]]></category>
		<category><![CDATA[Po polsku]]></category>
		<category><![CDATA[Polacy w UK]]></category>
		<category><![CDATA[Radio]]></category>
		<category><![CDATA[Australia]]></category>
		<category><![CDATA[badania]]></category>
		<category><![CDATA[zoologia]]></category>

		<guid isPermaLink="false">http://joannabagniewska.com/?p=1075</guid>
		<description><![CDATA[Rozmowa Agaty Koczowskiej w Radiu Praga Wśród zwierząt najbardziej lubi te ładne i puchate, dlatego długo szukała sobie miejsca na wydziale biologicznym, gdzie królowały pierwotniaki, pantofelki i mitochondria. Jak ryba w wodzie czuje się w międzynarodowym środowisku, realizowała projekty w Ameryce, Australii i Republice Południowej Afryki. Wierzy, że jako naukowiec ma...]]></description>
				<content:encoded><![CDATA[<p style="text-align:justify;"><em><a href="http://radiopraga.pl/archiwum-audio/839-53-z-joanna-bagniewska-o-swiecie-zwierzat-i-ekologii">Rozmowa Agaty Koczowskiej w Radiu Praga</a> </em></p>
<p style="text-align:justify;">Wśród zwierząt najbardziej lubi te ładne i puchate, dlatego długo szukała sobie miejsca na wydziale biologicznym, gdzie królowały pierwotniaki, pantofelki i mitochondria. Jak ryba w wodzie czuje się w międzynarodowym środowisku, realizowała projekty w Ameryce, Australii i Republice Południowej Afryki. Wierzy, że jako naukowiec ma misję do spełnienia, a jej zawodowym credo jest dążenie do prawdy. Joanna Bagniewska jest zoolożką i popularyzatorką nauki. Wykładowczyni na brytyjskim University of Reading. Doktor nauk przyrodniczych na Uniwersytecie w Oksfordzie. Zwyciężczyni polskiej edycji popularyzującego naukę FameLab 2014, awansowała do najlepszej dziesiątki światowego finału konkursu i zdobyła nagrodę laureatów poprzednich edycji. Mówczyni na TEDxWarsaw 2013. Ambasadorka The Kings Foundation wspierającej utalentowanych studentów z Polski w procesach rekrutacyjnych na najbardziej prestiżowe uczelnie świata. Jedna z organizatorek konferencji Science Polish Perspectives. Autorka artykułów popularnonaukowych m.in. do Gazety Wyborczej i czasopisma Focus.</p>
<p style="text-align:justify;"><a href="http://radiopraga.pl/archiwum-audio/839-53-z-joanna-bagniewska-o-swiecie-zwierzat-i-ekologii">Link do rozmowy</a></p>
]]></content:encoded>
			</item>
		<item>
		<title>Gdyńskie wesele pani Joanny</title>
		<link>/2015/04/21/gdynskie-wesele-pani-joanny/</link>
		<pubDate>Tue, 21 Apr 2015 22:39:24 +0000</pubDate>
		<dc:creator><![CDATA[Joanna]]></dc:creator>
				<category><![CDATA[O mojej pracy]]></category>
		<category><![CDATA[O popularyzacji nauki]]></category>
		<category><![CDATA[Po polsku]]></category>
		<category><![CDATA[Polacy w UK]]></category>
		<category><![CDATA[Kongres obywatelski]]></category>

		<guid isPermaLink="false">http://joannabagniewska.com/?p=1026</guid>
		<description><![CDATA[Tekst Szymona Zięby z Kuriera Gdyńskiego Joanna Bagniewska o sobie mówi: zoolożka, rocznik 1984. Urodziła się w Gdańsku, dzieciństwo spędziła we Włoszech, Tajlandii i Chinach.  Skończyła III LO im. Marynarki Wojennej w Gdyni. Dziśjest wykładowcą University of Reading w Wielkiej Brytanii. Działa również na rzecz społeczności polskich studentów w Wielkiej Brytanii....]]></description>
				<content:encoded><![CDATA[<div style="text-align:justify;"><em>Tekst Szymona Zięby z</em> <em><a href="https://jbagniewska.files.wordpress.com/2015/04/kurier_gdynski_14_04_2015-20.pdf">Kuriera Gdyńskiego</a></em></div>
<div style="text-align:justify;"></div>
<div style="text-align:justify;"></div>
<div style="text-align:justify;">Joanna Bagniewska o sobie mówi: <span class="il">zoolożka</span>, <span class="il">rocznik</span> 1984. Urodziła się w Gdańsku, dzieciństwo spędziła we Włoszech, Tajlandii i Chinach.  Skończyła III LO im. Marynarki Wojennej w Gdyni. Dziśjest wykładowcą University of Reading w Wielkiej Brytanii. Działa również na rzecz społeczności polskich studentów w Wielkiej Brytanii. Jej celem jest zacieśnienie współpracy między polskimi naukowcami pracującymi za granicą a ośrodkami badawczymi w Polsce. Od zeszłego roku zaangażowana w działalność Kongresu Obywatelskiego – płaszczyzny samodoskonalenia Polaków. Wystąpi na VIII Pomorskim Kongresie Obywatelskim 18 kwietnia 2015 r. na Politechnice Gdańskiej. W rozmowie z „Kurierem Gdyńskim” słynna naukowiec opowiada o swojej historii, związkachz naszym miastem i jej „wielkim gdyńskim weselu”.<br />
<span id="more-1026"></span></div>
<div style="text-align:justify;"><strong>Zaczęło się na Wzgórzu św. Maksymliana</strong></div>
<div style="text-align:justify;"></div>
<div>Jak mówi Joanna Bagniewska Gdynia to dla niej przede wszystkim Wzgórze Św. Maksymiliana.<br />
&#8211;  Tam mieszkała moja babcia, tam dorastali mój ojciec i stryj, tam chodziłam do liceum – III LO, tak jak ojciec, stryj i stryjenka. Do „Trójki” dojeżdżałam z Gdańska, chociaż czasem zdarzało mi się nocować u babci mieszkającej dwie minuty od szkoły. Na „okienkach” między lekcjami można było wyskoczyć na plażę, na klify albo do Ankera, na pizzę.  Razem z dwiema przyjaciółkami spędzałam wieczory w Teatrze Muzycznym – można było dostać bardzo tanie wejściówki w ostatniej chwili, więc chodziłyśmy po kilka razy na „Hair”, „Jesus Christ Superstar”, „Evitę”&#8230; Oczywiście wszystkie kochałyśmy się w Cezarym Studniaku – opowiada Joanna Bagniewska.<br />
I dodaje: &#8211; Gdynia rozbudziła też moje zamiłowanie do Szekspira. Pierwszym szekspirowskim przedstawieniem, jakie widziałam, był „Sen nocy letniej” wystawiany na plaży w Orłowie – miałamwtedy z osiem lat. Później, w liceum, w każde wakacje kupowałam z koleżankami karnety na Festiwal Szekspirowski;długo zastanawiałyśmy się, jak ustalić harmonogram, żeby nie przepuścić ani jednego przedstawienia. Zdarzało się, że byłyśmy na trzech jednego dnia – np. kursując między Operą Bałtycką, „Muzycznym” a „Wybrzeżakiem”.  Choć rzadziej bywam w Gdyni, nadal bardzo lubię chodzić plażą z Gdyni do Sopotu, co jest dobrym sposobem spalania kalorii z pysznych pączków pożartych w Arkadii.<strong>Międzynarodowe tournée  naukowe</strong>Bagniewska po maturze rozpoczęła studia biologiczne w Niemczechna międzynarodowym Jacobs University w Bremie. Odbyła praktykę zawodową w Australii, w Parku Narodowym Kościuszki w Nowej Południowej Walii – badała tam wpływ dróg na australijską faunę.<br />
&#8211; Stamtąd wyjechałam na wymianę do Rice University w Teksasie, gdzie pisałam pracę licencjacką dotyczącą kretoszczurów z Damary – mówi. I wspomina: &#8211; Studia magisterskie skończyłam na Uniwersytecie Oksfordzkim. Badania do pracy magisterskiej prowadziłam w RPA, skupiając się na monitoringu populacji psowatych.<br />
Bagniewska w  2013 r. obroniła doktorat- Tematem była ekologia gatunków inwazyjnych i wykorzystanie sprzętu biotelemetrycznego do badań behawioralnych – wspomina.<br />
Po doktoracie zaczęła pracę w firmie Inscentinel, wykorzystującej zmysł węchu pszczół do wykrywania substancji nielegalnych. Później rozpoczęła pracę jako wykładowca na Nottingham Trent University. Obecnie wykłada na University of Reading. Podsumowując, Bagniewska pracowała naukowo w pięciu krajach, a odwiedziła ich ponad 40.  &#8211; W RPA badałam lisy i szakale, w Australii wombaty, w UK norki, a w USA kretoszczury – opowiada.</p>
<p style="text-align:justify;">To jednak niewszystko. Dwukrotnie brała udział w rejsie popularyzatorskim Uniwersytetu Cambridge na GalapagosZdobywała granty na wyprawy badawcze – m.in. grant od rodziny Karola Darwina na badania w RPA. W zeszłym roku wyprawiła swoich brytyjskich studentów na badania wilków w Beskidach. Jest także świetnym mówcą. W 2014 r. wygrała trzecią polską edycję konkursu FameLab, dla naukowców, którzy w zajmujący sposób potrafią mówić o nauce.  Podczas finału wyjaśniała, m.in. w jaki sposób nasz organizm rozpoznaje, że jest noc i możemy odpocząć oraz podkreślała znaczenie melatoniny w tym procesie.</p>
<p style="text-align:justify;"><strong>Na pomoc młodym naukowcom</strong></p>
<p style="text-align:justify;">Jak podkreśla, jej pasją i ambicją jest propagowanie polskiej nauki na świecie, stara się też pomagać młodym Polakom w starcie naukowym. Od 2006 r. Bagniewska jest związana z polskim środowiskiem akademickim na Wyspach. Współzałożyła Federację Polskich Stowarzyszeń Studenckich w UK. Jest także współorganizatorką ubiegłorocznej, trzeciej edycji Science. Polish Perspectives – konferencji promującej najlepszych polskich naukowców za granicą.</p>
<p style="text-align:justify;">&#8211; W tym roku organizuję siostrzaną konferencję, Polish Scientific Networks, przy współpracy z Ministerstwem Nauki i Szkolnictwa Wyższego – zapowiada.<br />
Joanna Bagniewska jest wieloletnią działaczką Oxford University Polish Society jako prezydentka i rzeczniczka. Organizowała przeróżne akcje – od nieformalnych, jak Tłusty Czwartek, poprzez wystawy i koncerty do konferencji i spotkań ze znamienitymi Polakami, lub osobami z Polską związanymi. Przeprowadziła ankietę dotyczącą wizerunku Polski w oczach obcokrajowców, której wyniki wykorzystywano później w warsztatach adaptacyjnych dla Polaków na Wyspach. Od 2009 r. związana jest z działalnością Stowarzyszenia Szkoła Liderów – najpierw jako uczestniczka Szkoły Liderów Polonijnych, później koordynatorka grup szkoleniowych. Prowadziła zajęcia z liderami organizacji polonijnych z Australii, Brazylii, Litwy, Nowej Zelandii, Rosji, Ukrainy i Wielkiej Brytanii. Członkini eksperckiej polonijnej rady konsultacyjnej przy Ambasadzie RP w Londynie.<br />
W ubiegłym roku otrzymała wyróżnienie z rąk Radosława Sikorskiego za działalność na rzecz społeczności polskich studentów w UK. Kilka miesięcy później otrzymała odznakę ufundowaną przez Zbigniewa Pełczyńskiego, emerytowanego profesora Uniwersytetu Oksfordzkiego – „Jestem ZAPaleńcem”. W ubiegłym roku nominowana do nagrody Polka Roku na Wyspach Brytyjskich.</p>
<p style="text-align:justify;"><strong>„Moje gdyńskie wesele”</strong><br />
Joanna Bagniewska podkreśla, że Polskę trzeba promować zawsze i wszędzie, także nieformalnie, bo świadomość o walorach naszego kraju jest na świecie nadal niewielka.<br />
Na jej gdyńskim weselu z oksfordczykiem z Australii, którego zaraziła miłością do Polski, poloneza tańczyli przedstawiciele pięciu kontynentów.<br />
&#8211; Goście pochodzili z osiemnastu krajów, a większość z nich pojawiła się w Polsce po raz pierwszy. Przedtem albo nie mieli z Polską żadnych skojarzeń, albo mieli dość negatywne – po pobycie w Trójmieście zmienili zdanie. Kolega z Bermudów zachwycał się zielenią i pogodą – jak większość, wyobrażał sobie Polskę w szarościach i zimnie. Amerykanka upajała się zabiegami spa w Sopocie, a Australijczycy byli oczarowani gdańską architekturą. Żądni wrażeń Anglicy najpierw pojechali zwiedzać zamek w Malborku, a wprost z wesela poszli na plażę, żeby wykąpać się w morzu o piątej nad ranem. Wielu osobom podobała się otwartość, życzliwość i atmosfera optymizmu i pro-europejskości, zachwycili się jedzeniem.</p>
<p style="text-align:justify;"><strong>Kilka słów o jakości życia</strong></p>
<p style="text-align:justify;">Od zeszłego roku Bagniewska zaangażowana jest w działalność Kongresu Obywatelskiego. To długofalowy projekt, którego celem jest uczynienie z Polski lepszego miejsca do pracy i życia. W jego ramach organizowane są dwa wydarzenia: w Gdańsku i Warszawie. Uczestników tych spotkań łączy to, że losy kraju nie są im obojętne. Jak twierdzą, wspólnie „wyprzedzają przyszłość” i zastanawiają się nad rozwojem Polski. Wśród nich jest Joanna Bagniewska, która wystąpi na VIII Pomorskim Kongresie Obywatelskim 18 kwietnia 2015 r. na Politechnice Gdańskiej. Jego tematem będzie jakość życia na Pomorzu. Badaczka, która od lat mieszka zagranicą z pewnością opowie, jak wygląda Pomorze i Polska w oczach obcokrajowców.</p>
</div>
]]></content:encoded>
			</item>
	</channel>
</rss>
