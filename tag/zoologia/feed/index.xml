<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>zoologia &#8211; Dr JOANNA BAGNIEWSKA</title>
	<atom:link href="/tag/zoologia/feed/" rel="self" type="application/rss+xml" />
	<link>/</link>
	<description>zoologist &#124; science communicator </description>
	<lastBuildDate>Sun, 13 May 2018 17:25:12 +0000</lastBuildDate>
	<language>en-GB</language>
	<sy:updatePeriod>hourly</sy:updatePeriod>
	<sy:updateFrequency>1</sy:updateFrequency>
	<generator>https://wordpress.org/?v=4.9.5</generator>
	<item>
		<title>Gdańska zoolożka po Oksfordzie: &#8220;Z naukowców można się śmiać&#8221;</title>
		<link>/2015/11/04/gdanska-zoolozka-po-oksfordzie-z-naukowcow-mozna-sie-smiac/</link>
		<pubDate>Wed, 04 Nov 2015 23:18:55 +0000</pubDate>
		<dc:creator><![CDATA[Joanna]]></dc:creator>
				<category><![CDATA[O mojej pracy]]></category>
		<category><![CDATA[O popularyzacji nauki]]></category>
		<category><![CDATA[Po polsku]]></category>
		<category><![CDATA[badania]]></category>
		<category><![CDATA[Gazeta Wyborcza]]></category>
		<category><![CDATA[Polska nauka]]></category>
		<category><![CDATA[popularyzacja nauki]]></category>
		<category><![CDATA[pszczoły]]></category>
		<category><![CDATA[zoologia]]></category>

		<guid isPermaLink="false">http://joannabagniewska.com/?p=1331</guid>
		<description><![CDATA[Artykuł Doroty Karaś w trójmiejskiej Gazecie Wyborczej Joanna Bagniewska z puchaczem podczas kursu sokolnictwa w Stratford-upon-Avon (Fot. Archiwum prywatne) W Polsce komedia naukowa dopiero raczkuje. W Wielkiej Brytanii naukowiec dostaje mikrofon i około dziesięciu minut na to, żeby rozśmieszyć publiczność. Mam o tyle łatwo, że badania zoologa w dużej mierze obracają...]]></description>
				<content:encoded><![CDATA[<div id="top_wrap">
<div id="holder_101" class="holder_top">
<p><em>Artykuł Doroty Karaś w <a href="http://trojmiasto.wyborcza.pl/trojmiasto/1,35635,19101595,mt-polska-zoolozka-po-oksfordzie-z-naukowcow-mozna-sie-smiac.html#BoxLokTrojImg">trójmiejskiej Gazecie Wyborczej</a></em></p>
</div>
</div>
<div id="columns_wrap">
<div id="col_left">
<div id="row_3" class="content_row">
<div id="holder_209" class="holder_cl3 holder_cl">
<div id="gazeta_article">
<div id="gazeta_article_image" class="miniatures">
<div>
<p><a href="http://trojmiasto.wyborcza.pl/trojmiasto/51,35635,19101595.html?i=0"><img title="Joanna Bagniewska z puchaczem podczas kursu sokolnictwa w Stratford-upon-Avon" src="http://bi.gazeta.pl/im/06/2d/12/z19059206Q,Joanna-Bagniewska-z-puchaczem-podczas-kursu-sokoln.jpg" alt="Joanna Bagniewska z puchaczem podczas kursu sokolnictwa w Stratford-upon-Avon" border="0" /></a></p>
<p class="desc">Joanna Bagniewska z puchaczem podczas kursu sokolnictwa w Stratford-upon-Avon (Fot. Archiwum prywatne)</p>
</div>
</div>
<div id="gazeta_article_lead" style="text-align:justify;">W Polsce komedia naukowa dopiero raczkuje. W Wielkiej Brytanii naukowiec dostaje mikrofon i około dziesięciu minut na to, żeby rozśmieszyć publiczność. Mam o tyle łatwo, że badania zoologa w dużej mierze obracają się wokół seksu i kup.</div>
<div id="gazeta_article_body">
<div id="article">
<div id="article_body">
<div id="mcBan_2" class="mcBan is-initialized" style="text-align:justify;">
<section id="p_lock" class="v12">
<header id="p_lock_header"><span id="p_lock_head_msg"></span>Urodziła się w Gdańsku, dzieciństwo spędziła podróżując po świecie. Studiowała w trzech krajach, skończyła Oksford. Badała kangury i wombaty w Australii, lisy i szakale w Afryce, tresowała pszczoły w Anglii. Wyniki swoich prac prezentuje na scenie &#8211; w komediach naukowych. Polska zoolożka robi międzynarodową karierę naukową.</header>
<header><span id="more-1331"></span><span class="txt_pytanie"><b>Dorota Karaś: Czy w Wielkiej Brytanii i w Polsce tak samo traktuje się kobiety naukowców?</b></span></p>
<p>Dr Joanna Bagniewska*: &#8211; Problem nie dotyczy środowiska naukowego, ale starszego pokolenie Polaków. Podczas konferencji czy oficjalnych spotkań wciąż normą są odzywki typu &#8220;całuję rączki&#8221; czy &#8220;jak pięknie się pani uśmiecha&#8221;. Rozumiem, że polscy mężczyźni chcą być dżentelmenami, ale granica między zachowaniem szarmanckim a seksistowskim jest cienka.</p>
<p>Widać też różnice w debatach politycznych &#8211; to co, w Wielkiej Brytanii uznane byłoby za zachowanie dyskryminujące lub rasistowskie lub dyskryminujące, w Polsce jest jeszcze na porządku dziennym.</p>
<p><span class="txt_pytanie"><b>Spotkała się pani z seksistowskim zachowaniem w Polsce?</b></span></p>
<p>&#8211; Podczas spotkania w Senacie jeden z polityków zapytał mnie, czy nie poznaliśmy się przypadkiem na regatach w Londynie. Gdy potwierdziłam, inny senator wtrącił: &#8220;Pewnie była tam pani cheerlederką&#8221;? Budujące jest to, że moich polskich kolegów, którzy mi towarzyszyli, bardzo takie zachowanie oburzyło. Żeby było jasne &#8211; nie podoba mi się też gdy kobiety wyrażają się z lekceważeniem o mężczyznach ze względu na ich płeć. Zależy mi na wzajemnym szacunku.</p>
<p><span class="txt_pytanie"><b>W Polsce budujemy ten szacunek walcząc o żeńskie końcówki. Woli pani być zoologiem czy zoolożką?</b></span></p>
<p>&#8211; Nie obrażam się, gdy mnie ktoś tak tytułuje i nie mam nic przeciwko żeńskim końcówkom, ale &#8220;zoolożka&#8221; to brzydkie słowo. Wydaje mi się też, że to mało istotna kwestia. Dobrze byłoby skierować energię, którą poświęcamy na bój o końcówki, w bardziej pożytecznym kierunku.</p>
<p>Dużo mówi się o Polakach wyjeżdżających do pracy do Anglii. Dużo studentów z Polski uczy się dziś w Wielkiej Brytanii?</p>
<p>&#8211; Największy boom był cztery &#8211; pięć lat temu. Brytyjski Home Office podawał, że na angielskich uczelniach uczyło się wtedy 15 tysięcy polskich studentów. Ta liczba zmniejszyła się, gdy nowy rząd wprowadził podwyżkę czesnego. Rok nauki kosztuje teraz w Anglii około 9 tysięcy funtów, do tego dochodzą koszty utrzymania. Wielu młodych ludzi wybiera raczej uczelnie w Niemczech czy Szwecji, gdzie cudzoziemcy mogą studiować za darmo.</p>
<p>Z drugiej strony takie uczelnie jak Oksford czy Cambridge i kilka innych, które oferują kształcenie na najwyższym światowym poziomie, wciąż są popularne. Przed wstąpieniem Polski do Unii Europejskiej na Oksfordzie studiowało rocznie około dwudziestu studentów. Po akcesji ich liczba wzrosła do 250, plus około 40 pracowników naukowych.</p>
<p><span class="txt_pytanie"><b>Ci młodzi, wykształceni chcą wracać do Polski?</b></span></p>
<p>&#8211; Przeprowadzaliśmy ostatnio, jako Federacja Polskich Stowarzyszeń Studenckich w UK, ankietę na ten temat. Okazało się, że większość studentów z Polski rozważa powrót do kraju, ale nie w najbliższym czasie. Chcą najpierw nabrać doświadczenia, odłożyć pieniądze.</p>
<p><span class="txt_pytanie"><b>Urodziła się pani w Gdańsku, ale dzieciństwo spędziła w wielu krajach.</b></span></p>
<p>&#8211; Tata jest inżynierem budowy okrętów, więc z mamą i młodszym bratem często przeprowadzaliśmy się za granicę. Kiedy miałam sześć lat, wyjechaliśmy do Włoch. Przez rok mieszkaliśmy w Tajlandii, przez trzy lata &#8211; w Chinach.</p>
<p><span class="txt_pytanie"><b>Trudno się było przyzwyczaić do nowych szkół, obcego języka?</b></span></p>
<p>&#8211; Najłatwiej było we Włoszech, bo nie chodziliśmy jeszcze z bratem do szkoły. Jeśli chcieliśmy, poznawaliśmy nowych kolegów, jeśli nie &#8211; bawiliśmy się sami. Pamiętam, że było bardzo zimno, we Włoszech była akurat zima stulecia.</p>
<p>W Tajlandii uczyliśmy się w międzynarodowej szkole pod patronatem ONZ. Gdyby nie to, że firma mojego taty pokryła koszty naszej nauki, nie byłoby nas nią stać. Chodziły tam dzieci maharadżów i dyplomatów. Wszyscy nosiliśmy jednak mundurki, bawiliśmy się wspólnie i nie pamiętam, żeby ktoś się wywyższał. Dopiero kiedy koleżanki zapraszały mnie do domu na urodziny, oczy otwierały mi się ze zdumienia. W jednej z rezydencji kuchnia miała wielkość naszego całego mieszkania a po domu kręciły się dziesiątki służących.</p>
<p>Okazało się jednak, że jako Polka też mogę coś mieszkańcom Tajlandii zaoferować.</p>
</header>
</section>
</div>
<div id="artykul">
<p><span class="txt_pytanie"><b>Co to było?</b></span></p>
<p style="text-align:justify;">&#8211; Moje koleżanki bardzo lubiły grać w gumę. W Tajlandii nie można jej było kupić. Dziewczynki żmudnie zbierały gumki recepturki i z nich splatały gumę do skakania. Gdy po powrocie z wakacji w Polsce przywiozłam kolorowe gumy, to wszystkie dzieci uznały, że pochodzę z najcudowniejszego kraju na świecie.</p>
<p><span class="txt_pytanie"><b>Z Tajlandii przeprowadziliście się do Chin?</b></span></p>
<p>&#8211; Największy szok w Chinach przeżyliśmy na targowisku.</p>
<p><span class="txt_pytanie"><b>Dlaczego?</b></span></p>
<p style="text-align:justify;">&#8211; Ze względu na sposób traktowania zwierząt. Chodzenie na rynek było absolutnym masochizmem, po czymś takim człowiekowi śniły się koszmary. Można tam było kupić ropuchy żywcem obdarte ze skóry, kury powiązane w pęczki za nogi, ptaki upchane w klatkach tak, że nie mogły się ruszać i psy poranione od krat. Żal nam było okropnie tych zwierząt, ale nic nie mogliśmy zrobić. Staraliśmy się unikać takich miejsc.</p>
<p><span class="txt_pytanie"><b>Po tych podróżach wróciła pani do Trójmiasta?</b></span></p>
<p style="text-align:justify;">&#8211; Maturę zdałam w III LO w Gdyni. Stwierdziłam że na studia wyjadę znów za granicę, bo spodobała mi się atmosfera szkół międzynarodowych. Wybrałam biologię na Jacobs University w Bremie &#8211; nowej, mało znanej szkoły, w której uczyli się studenci z ponad stu krajów. Uczelnia była świetna, na praktyki letnie pojechałam do Australii. Sprawdzałam, w jaki sposób budowa dróg wpływa na populację wombatów i kangurów.</p>
<p><span class="txt_pytanie"><b>Wtedy zdecydowała się pani na zoologię?</b></span></p>
<p style="text-align:justify;">&#8211; Podczas zajęć na uniwersytecie biologię mieliśmy raczej w skali mikro. Dużo siedzieliśmy w laboratoriach. Okazało się, że gdy organizm jest bardzo malutki, to tracę nim zainteresowanie. Wolę widzieć cały system. Bardzo cieszę się, że istnieją mikrobiolodzy i biotechnolodzy, bo to oznacza, że ja nie muszę się tymi dziedzinami zajmować.</p>
<p style="text-align:justify;">Z Niemiec pojechałam w ramach wymiany do USA, na Rice University. Dużo godzin spędziłam w ogrodzie zoologicznym, zajęcia z herpetologii odbywały się w gadziarni.</p>
<p><span class="txt_pytanie"><b>W końcu trafiła pani na Oksford.</b></span></p>
<p style="text-align:justify;">&#8211; Chciałam pracować nad doktoratem w Stanach. Składałam papiery na uczelnie kalifornijskie, ale nie wzięłam pod uwagę, że tam stypendia otrzymują tylko Amerykanie albo rezydenci Kalifornii. Uniwersytet w Berkeley odpisał, że chętnie mnie przyjmą, ale muszą mieć 145 tysięcy dolarów na studia. Wtedy zaczęłam myśleć znów o Europie. Dostałam się na Oksford, przyznali mi stypendium. Podczas studiów magisterskich wyjechałam do RPA badać populację szakali i lisów. Doktorat zrobiłam z amerykańskiej norki &#8211; inwazyjnego gatunku, który sieje spustoszenie w europejskim ekosystemie.</p>
<p><span class="txt_pytanie"><b>Popularyzuje pani zoologię w niekonwencjonalny sposób.</b></span></p>
<p style="text-align:justify;">&#8211; Czasem obieram kontrowersyjny temat. Ostatnio brałam udział Soapbox Science &#8211; to wydarzenie, którego nazwa pochodzi od Speakers&#8217; Corner, miejsca w Hyde Parku, gdzie każdy mógł publicznie głosić swoje poglądy. Mówcy stawali zazwyczaj na drewnianych skrzynkach na mydle. Podczas swojego wystąpienia w Muzeum Przyrodniczym w Londynie nawiązałam do sprawy lwa Cecila zabitego przez amerykańskiego dentystę. Rozmawiałam z publicznością o skomplikowanych relacjach myślistwa i ochrony gatunków. Anglicy z jednej strony kochają zwierzęta, z drugiej &#8211; słyną z polowań. Bałam się, że tłum może mnie zjeść żywcem. Ale okazało się, że ludzie słuchali z zainteresowaniem, chętnie zadawali pytania, jeśli się nie zgadzali, wyrażali swoje zdanie w sposób uprzejmy i spokojny. Byłam pod ogromnym wrażeniem ich opanowania, głodu wiedzy i kultury wypowiedzi. Zastanawiam się, czy gdyby na tapecie pojawił się temat polityczny, to dyskusja byłaby równie bezbolesna.</p>
<p><span class="txt_pytanie"><b>A czy z naukowców można się śmiać?</b></span></p>
<p style="text-align:justify;">&#8211; Oczywiście! Komedia naukowa, czyli występy w konwencji stand-up comedy, są coraz popularniejsze w Stanach i Wielkiej Brytanii. W Polsce dopiero raczkują. Podczas imprez takich jak Bright Club czy Science ShowOff na scenę wchodzą naukowcy, którzy dostają mikrofon i około dziesięciu minut na to, żeby rozśmieszyć publiczność faktami i anegdotami ze swojej dziedziny naukowej. Mam o tyle łatwo, że badania zoologa w dużej mierze obracają się wokół seksu i kup, czyli tematyki, która dobrze sprawdza się w komedii. Ale występują też ze mną fizycy, chemicy i informatycy &#8211; i też dają radę.</p>
<p style="text-align:justify;">Jest też Science Slam &#8211; przedstawienia teatralne, w czasie których naukowcy pokazują swoje badania w jak najbardziej widowiskowy sposób. Organizowaliśmy takie wydarzenie w Reading, przy współpracy z lokalnym teatrem. Współpracowaliśmy z reżyserem, zapewniono nam profesjonalnych dźwiękowców i ekipę filmową. Ja zdecydowałam się na przedstawienie w konwencji film noir, w którym opowiedziałam o moich badaniach nad norką amerykańską. Impreza przyciągnęła tłumy, sala teatralna była wypełniona po brzegi &#8211; tak duże zainteresowanie nauką jest bardzo budujące.</p>
<p><span class="txt_pytanie"><b>Podobno po studiach zajmowała się pani tresowaniem pszczół?</b></span></p>
<p style="text-align:justify;">&#8211; Zaraz po doktoracie dostałam pracę w małej firmie, która zajmowała się wykorzystywaniem zmysłu węchu u pszczół do wykrywania materiałów wybuchowych i narkotyków. Zasada jest taka sama, jak przy odruchu Pawłowa &#8211; pszczoła dostawała cukier, na który reagowała wystawieniem języka. Gdy przed podaniem cukru podsuwaliśmy jej zapach materiału wybuchowego, to szybko kojarzyła, że po wywęszeniu takiej substancji czeka ją nagroda. I wystawiała język. Tresura zajmuje tylko sześć sekund.</p>
</div>
<div id="artykul">
<p><span class="txt_pytanie"><b>No dobrze, ale jak zaobserwować, że pszczoła wystawia język?</b></span></p>
<p style="text-align:justify;">&#8211; Nasze pszczoły były unieruchomione w małych pudełeczkach. Umieszczaliśmy w nich też promienie podczerwone, które przerywały się w momencie wysunięcia języka. Ten system można wykorzystywać tylko na cargo, bo na terminalach pasażerskich pszczoły mogłyby mylić się, czując zapach perfum.</p>
<p><span class="txt_pytanie"><b>Pszczoły na tym nie cierpiały?</b></span></p>
<p style="text-align:justify;">&#8211; Pudełeczko przypominało plaster miodu. Poza tym nasze pszczoły pracowały na rzecz obrony narodowej tylko przez dwa dni, potem dostawały kropeczkę na plecach i szły na emeryturę, czyli wracały do ula.</p>
<p><span class="txt_pytanie"><b>Dlaczego w takim razie na lotniskach nie mamy jeszcze uli?</b></span></p>
<p style="text-align:justify;">&#8211; Chcielibyśmy mieć, ale firmie zabrakło pieniędzy. Mieliśmy obiecujące wyniki, umówiliśmy się na fazy testowe na lotnisku Heathrow, nie udało nam się jednak dokończyć projektu.</p>
<p><span class="txt_pytanie"><b>Pani mąż jest Australijczykiem. Dlaczego wesele wyprawiliście w Gdyni?</b></span></p>
<p style="text-align:justify;">&#8211; Do Australii nikt z naszych przyjaciół raczej by nie dotarł. Wielka Brytania nie wchodziła w rachubę, bo tutejsze wesela nie mogą się równać z polskimi. W Anglii zabawa kończy się o północy i obowiązuje zasada, że goście sami płacą za alkohol. No i ceny lokali są z kosmosu. Zorganizowaliśmy więc imprezę w Gdyni. Przyjechało ponad sto osób z osiemnastu krajów. Znajomi mówią &#8211; chyba szczerze &#8211; że to najlepsze wesele, na jakim byli. Zakończyło się kąpielą nad ranem w morzu.</p>
<p><span class="txt_pytanie"><b>Coś zaskoczyło waszych gości w Polsce?</b></span></p>
<p style="text-align:justify;">&#8211; Wielu osobom Polska kojarzyła się chyba jeszcze z szarym, komunistycznym krajem. Byli zaskoczeni, że jest u nas ciepło, mamy morze i plaże. Zachwycali się restauracjami, chwalili kawę, lody &#8211; takie drobne rzeczy, na które na co dzień nie zwracamy uwagi. Jednemu z moich kolegów z Anglii tak się w Polsce spodobało, że zapytał czy może przyjechać do nas na święta Bożego Narodzenia. Spędził je z naszą rodziną.</p>
<p style="text-align:justify;"><span class="txt_pytanie"><b>Zamierza pani wrócić do Polski?</b></span></p>
<p style="text-align:justify;">&#8211; Jestem w kraju tak często, że nie wiem, czy miało by to sens. Pracuję na uniwersytecie w Reading, ale współpracuję z wieloma polskimi instytucjami, między innymi Centrum Nauki Kopernik. Przyjeżdżam tu regularnie na konferencje, warsztaty.</p>
<p style="text-align:justify;"><span class="txt_pytanie"><b>Jak student, który studiuje w Londynie, ale mieszka w Gdańsku.</b></span></p>
<p style="text-align:justify;">&#8211; Prawie tak samo, tylko na odwrót: na stałe mieszkam w Anglii, w Polsce jestem w prawie każdy weekend. Korzystam z dobrodziejstw takiego układu. W Reading mam stałą pensję, Polskę traktuję jakie miejsce ciekawych szans i projektów.</p>
<p style="text-align:justify;">* Dr Joanna Bagniewska: zoolog, zajmuje się ekologią behawioralną, czyli zachowaniami zwierząt w ich naturalnym środowisku. Obroniła doktorat na Uniwersytecie Oksfordzkim. Pracuje na Uniwersytecie w Reading, gdzie zajmuje się biotelemetrią, czyli wykorzystaniem elektroniki do badania zachowania zwierząt. Jest organizatorką corocznych konferencji &#8220;Science: Polish Perspectives&#8221;, w których udział biorą polscy naukowcy pracujący na co dzień na uczelniach na całym świecie. Najbliższe takie spotkanie odbędzie się na Uniwersytecie Cambridge w ostatnich dniach października.</p>
</div>
</div>
</div>
</div>
</div>
</div>
</div>
</div>
</div>
]]></content:encoded>
			</item>
		<item>
		<title>Chce mi się z Tobą gadać #53: z Joanną Bagniewską o świecie zwierząt i ekologii</title>
		<link>/2015/07/04/chce-mi-sie-z-toba-gadac-53-z-joanna-bagniewska-o-swiecie-zwierzat-i-ekologii/</link>
		<pubDate>Sat, 04 Jul 2015 15:43:24 +0000</pubDate>
		<dc:creator><![CDATA[Joanna]]></dc:creator>
				<category><![CDATA[O mojej pracy]]></category>
		<category><![CDATA[O popularyzacji nauki]]></category>
		<category><![CDATA[O zwierzętach]]></category>
		<category><![CDATA[Po polsku]]></category>
		<category><![CDATA[Polacy w UK]]></category>
		<category><![CDATA[Radio]]></category>
		<category><![CDATA[Australia]]></category>
		<category><![CDATA[badania]]></category>
		<category><![CDATA[zoologia]]></category>

		<guid isPermaLink="false">http://joannabagniewska.com/?p=1075</guid>
		<description><![CDATA[Rozmowa Agaty Koczowskiej w Radiu Praga Wśród zwierząt najbardziej lubi te ładne i puchate, dlatego długo szukała sobie miejsca na wydziale biologicznym, gdzie królowały pierwotniaki, pantofelki i mitochondria. Jak ryba w wodzie czuje się w międzynarodowym środowisku, realizowała projekty w Ameryce, Australii i Republice Południowej Afryki. Wierzy, że jako naukowiec ma...]]></description>
				<content:encoded><![CDATA[<p style="text-align:justify;"><em><a href="http://radiopraga.pl/archiwum-audio/839-53-z-joanna-bagniewska-o-swiecie-zwierzat-i-ekologii">Rozmowa Agaty Koczowskiej w Radiu Praga</a> </em></p>
<p style="text-align:justify;">Wśród zwierząt najbardziej lubi te ładne i puchate, dlatego długo szukała sobie miejsca na wydziale biologicznym, gdzie królowały pierwotniaki, pantofelki i mitochondria. Jak ryba w wodzie czuje się w międzynarodowym środowisku, realizowała projekty w Ameryce, Australii i Republice Południowej Afryki. Wierzy, że jako naukowiec ma misję do spełnienia, a jej zawodowym credo jest dążenie do prawdy. Joanna Bagniewska jest zoolożką i popularyzatorką nauki. Wykładowczyni na brytyjskim University of Reading. Doktor nauk przyrodniczych na Uniwersytecie w Oksfordzie. Zwyciężczyni polskiej edycji popularyzującego naukę FameLab 2014, awansowała do najlepszej dziesiątki światowego finału konkursu i zdobyła nagrodę laureatów poprzednich edycji. Mówczyni na TEDxWarsaw 2013. Ambasadorka The Kings Foundation wspierającej utalentowanych studentów z Polski w procesach rekrutacyjnych na najbardziej prestiżowe uczelnie świata. Jedna z organizatorek konferencji Science Polish Perspectives. Autorka artykułów popularnonaukowych m.in. do Gazety Wyborczej i czasopisma Focus.</p>
<p style="text-align:justify;"><a href="http://radiopraga.pl/archiwum-audio/839-53-z-joanna-bagniewska-o-swiecie-zwierzat-i-ekologii">Link do rozmowy</a></p>
]]></content:encoded>
			</item>
		<item>
		<title>Rozmowa z dr Joanną Bagniewską</title>
		<link>/2015/01/18/rozmowa-z-dr-joanna-bagniewska/</link>
		<pubDate>Sun, 18 Jan 2015 13:55:26 +0000</pubDate>
		<dc:creator><![CDATA[Joanna]]></dc:creator>
				<category><![CDATA[O mojej pracy]]></category>
		<category><![CDATA[Po polsku]]></category>
		<category><![CDATA[Polacy w UK]]></category>
		<category><![CDATA[Radio]]></category>
		<category><![CDATA[FameLab]]></category>
		<category><![CDATA[gatunki inwazyjne]]></category>
		<category><![CDATA[jądra]]></category>
		<category><![CDATA[Kongres obywatelski]]></category>
		<category><![CDATA[melatonina]]></category>
		<category><![CDATA[pszczoły]]></category>
		<category><![CDATA[Szkoła Liderów]]></category>
		<category><![CDATA[zoologia]]></category>

		<guid isPermaLink="false">https://jbagniewska.wordpress.com/?p=862</guid>
		<description><![CDATA[Rozmowa z Marią Wieczorkiewicz w Polskim Radiu Zagranica.]]></description>
				<content:encoded><![CDATA[<p><a href="https://jbagniewska.files.wordpress.com/2015/01/pradio.png"><img class=" size-full wp-image-863 alignnone" src="https://jbagniewska.files.wordpress.com/2015/01/pradio.png" alt="PRadio" width="500" height="569" /></a></p>
<p><a href="http://www.radiozagranica.pl/8/251/Artykul/193837,Rozmowa-z-Dr-Joanna-Bagniewska">Rozmowa z Marią Wieczorkiewicz w Polskim Radiu Zagranica</a>.</p>
]]></content:encoded>
			</item>
		<item>
		<title>W laboratorium i na parkiecie</title>
		<link>/2014/09/08/w-laboratorium-i-na-parkiecie/</link>
		<pubDate>Mon, 08 Sep 2014 19:54:56 +0000</pubDate>
		<dc:creator><![CDATA[Joanna]]></dc:creator>
				<category><![CDATA[O mojej pracy]]></category>
		<category><![CDATA[O popularyzacji nauki]]></category>
		<category><![CDATA[Po polsku]]></category>
		<category><![CDATA[Polacy w UK]]></category>
		<category><![CDATA[komunikacja]]></category>
		<category><![CDATA[nauka]]></category>
		<category><![CDATA[zoologia]]></category>

		<guid isPermaLink="false">http://jbagniewska.wordpress.com/?p=809</guid>
		<description><![CDATA[Rozmowa z Dariuszem Dzikowskim w Gońcu Polskim   Krzyczące rośliny, kurczące się jądra chomików, pszczoły szukające narkotyków na lotnisku… Z dr Joanną Bagniewską, zoologiem z Nottingham Trent University, rozmawia Dariusz Dzikowski. Niedawno wygrała pani polską edycję konkursu dla naukowców Fame Lab. Z czego bardzo się cieszę. Moment w którym odbierałam...]]></description>
				<content:encoded><![CDATA[<p><a href="https://jbagniewska.files.wordpress.com/2014/09/goniec.png"><img class="aligncenter wp-image-810 size-full" src="https://jbagniewska.files.wordpress.com/2014/09/goniec.png" alt="goniec" width="931" height="655" /></a></p>
<p><em>Rozmowa z Dariuszem Dzikowskim w <a href="http://issuu.com/goniec.polski/docs/pedzio_bf2f75bb8d0824/14?e=2301625/9199768">Gońcu Polskim</a></em></p>
<p><strong> </strong></p>
<p><strong>Krzyczące rośliny, kurczące się jądra chomików, pszczoły szukające narkotyków na lotnisku… Z dr Joanną Bagniewską, zoologiem z Nottingham Trent University, rozmawia Dariusz Dzikowski.</strong></p>
<p><span id="more-809"></span></p>
<p><strong>Niedawno wygrała pani polską edycję konkursu dla naukowców Fame Lab.</strong></p>
<p>Z czego bardzo się cieszę. Moment w którym odbierałam nagrodę (35 tys. zł – przyp. DD), był bardzo wzruszający. Fruwające dookoła konfetti, dźwięki przeboju „We are the champions”, no i duża satysfakcja.</p>
<p>Konkurs, organizowany przy współudziale British Council, ma kilkuletnią tradycję. Po raz pierwszy odbył się w 2005 r. w Wielkiej Brytanii, po czym jego idea rozprzestrzeniła się na inne kraje.</p>
<p><strong> </strong></p>
<p><strong>A głównym celem jest przybliżenie w interesujący sposób wybranego zagadnienia naukowego.</strong></p>
<p>Prelegent ma na to trzy minuty, a oceniane są trzy elementy: charyzma, przejrzystość i treść. Tegoroczna polska edycja odbyła się w Centrum Nauki Kopernik w Warszawie – zgłoszenia napływały z całej Polski, ale też od naszych rodaków mieszkających za granicą. Do półfinału zakwalifikowało się 25 osób, do finału awansowało 10. Byli reprezentanci różnych dyscyplin naukowych, ja reprezentowałam zoologię i w swoim pierwszym wystąpieniu opowiadałam o tym, jak rośliny krzyczą.</p>
<p><strong>Rośliny krzyczą?</strong></p>
<p>I to bardzo sugestywnie, bo chemicznie. Jeśli zostaną ugryzione, na przykład przez gąsienicę, wydzielają substancje lotne, informując w ten sposób o ataku intruza. To znak dla innych roślin, które zaczynają wytwarzać substancje blokujące enzymy trawienne, co skutkuje tym, że napastnik nie może skorzystać z ich wartości odżywczych. Ale  to również sygnał dla drapieżników i pasożytów, które wyczuwając zapach pojawiają się na miejscu, żeby pomścić roślinę.</p>
<p><strong>W finale przedstawiła pani inną ciekawą historię.</strong></p>
<p>Swoje wystąpienie zaczęłam od pytania skierowanego do panów, czy chętnie kładliby się spać, gdyby im powiedziano, że od snu kurczą się jądra.</p>
<p><strong>A kurczą?</strong></p>
<p>Punktem wyjścia jest tu melatonina, substancja produkowana przez ludzki organizm, często wykorzystywana jako środek nasenny. Tymczasem 20 lat temu chomiki, którym podawano melatoninę, często spotykała ta przypadłość. No i panowie wpadli w panikę.</p>
<p><strong>Trudno się dziwić.</strong></p>
<p>Zdecydowanie. Nie ma się jednak czego obawiać, gdyż biologia mężczyzn i chomików znacznie się różni, choćby dlatego, że te ostatnie hibernują w zimie. A wniosek jest jeden – naukowe badania przeprowadzane na zwierzętach nie zawsze mają przełożenie na ludzi.</p>
<p><strong>Wygrana w polskiej edycji Fame Lab otworzyła pani furtkę do udziału międzynarodowym finale konkursu.</strong></p>
<p>Odbył się on trzy tygodnie później w Cheltenham, a wzięli nim udział zwycięzcy edycji krajowych. Wśród nich byli naukowcy z 23 krajów, m.in. USA, Hongkongu, Egiptu, Korei. Tu również były dwa etapy, do ostatecznej rozgrywki awansowało 10 osób.</p>
<p>Ja w pierwszym swoim wystąpieniu mówiłam, podobnie jak w Warszawie, o chomikach, natomiast w finale poruszyłam temat pszczół. Badania w których brałam udział wykazały bowiem, że te sympatyczne owady, dzięki ich znakomitemu węchowi, można wykorzystać na lotnisku do wykrywania narkotyków bądź substancji wybuchowych. Umieszczone w specjalnych pojemnikach sprawdzają się na tym polu lepiej niż psy.</p>
<p><strong>Ale to dopiero melodia przyszłości.</strong></p>
<p>Myślę jednak, że nieodległej. Jeśli wszystko pójdzie zgodnie z planem, pszczoły powinny wejść do służby jako celnicy.</p>
<p><strong>W Cheltenham nie zdobyła pani głównego trofeum, ale obie pani prezentacje nie przeszły bez echa.</strong></p>
<p>Całą imprezę wygrał przedstawiciel Beneluksu, Padraic Flood, który opowiadał o fotosyntezie. Natomiast ja dostałam nagrodę od zwycięzców poprzednich edycji – pamiątkową tabliczkę i dwie książki naukowe.</p>
<p><strong>Pochodzi pani z Gdańska, jednak naukowo rozwija się na Zachodzie.</strong></p>
<p>Po skończeniu liceum wyjechałam na studia biologiczne na Jacobs University w Bremie. W międzyczasie zaliczyłam półroczny staż na Rice University w Houston, po czym, po powrocie do Europy, zakotwiczyłam na Uniwersytecie Oksfordzkim, gdzie dostałam stypendium. Tam napisałam pracę magisterską na temat monitorowania szakali i lisów, które prowadziłam w Republice Południowej Afryki.</p>
<p><strong>I zrodził się pomysł na doktorat. </strong></p>
<p>Myślałam o tym już wcześniej, ale przewód doktorski, jak się okazało po czasie, to samotny proces; praca, w której człowiek zdany jest tylko na siebie. Trzeba do tego dużo motywacji, samozaparcia i wielu wyrzeczeń, co ma również przełożenie na życie prywatne. To nie jest łatwy okres, bo ciągle ma się świadomość, że coś wisi nad głową, ale będąc już na mecie jest bardzo przyjemnie. Pracę doktorską obroniłam w ubiegłym roku, a pod lupę wzięłam populację gatunków inwazyjnych w Wielkiej Brytanii. Obecnie pracuję na Nottingham Trent University.</p>
<p><strong>Zoologiem trzeba się urodzić?</strong></p>
<p>Różnie z tym bywa, mnie od najmłodszych lat interesowały zwierzęta. W domu trzymaliśmy a to świnki morskie, a to papużki, a to szczury. Mama kupowała dużo książek, które ja i brat (obecnie jest klimatologiem) chłonęliśmy. Ale przy wyborze studiów nie byłam do końca pewna jaką drogą chcę iść – myślałam o architekturze, sinologii, zootechnice. Ostatecznie jednak zdecydowałam się na zoologię.</p>
<p>Tu ciekawostka. Podczas studiów w Bremie mój kolega miał węża, który pewnego dnia uciekł. A ponieważ zostały mu cztery myszy, którymi karmił gada, nie wiedział co z nimi zrobić. No więc zaopiekowałam się nimi, a z czasem ich liczba wzrosła do 14. W sąsiednim pokoju mieszkał chłopak, który był fanem roślin, praktycznie całe pomieszczenie było ich pełne. Zapach tej zwierzęco-roślinnej mieszanki był iście wybuchowy. W końcu zrobiliśmy odświeżanie, po którym wspólnie doszliśmy do wniosku – od zapachu myszy gorszy jest tylko zapach myszy i odświeżacza.</p>
<p><strong>Ale nie tylko biologią pani żyje.</strong></p>
<p>Uwielbiam taniec towarzyski. Walc, tango, fokstrot. Od przyjazdu do Oxfordu brałam udział w turniejach tanecznych, występowałam w  uniwersyteckiej drużynie. To był świetny okres, prawie zawsze wygrywaliśmy…</p>
]]></content:encoded>
			</item>
		<item>
		<title>Diwa na tropie dzikich zwierząt</title>
		<link>/2014/06/27/diwa-na-tropie-dzikich-zwierzat/</link>
		<pubDate>Fri, 27 Jun 2014 00:27:09 +0000</pubDate>
		<dc:creator><![CDATA[Joanna]]></dc:creator>
				<category><![CDATA[O mojej pracy]]></category>
		<category><![CDATA[O popularyzacji nauki]]></category>
		<category><![CDATA[Po polsku]]></category>
		<category><![CDATA[Społeczeństwo]]></category>
		<category><![CDATA[FameLab]]></category>
		<category><![CDATA[Polacy w UK]]></category>
		<category><![CDATA[pszczoły]]></category>
		<category><![CDATA[taniec]]></category>
		<category><![CDATA[zoologia]]></category>

		<guid isPermaLink="false">http://jbagniewska.wordpress.com/?p=730</guid>
		<description><![CDATA[&#160; &#160; 26 czerwca 2014, 17:43 &#124; Autor: Magdalena Grzymkowska fot. Marten Collins Śliczna buzia, bystre oczy, zniewalający uśmiech. Kto by pomyślał, że ta młodziutka dziewczyna ma dyplom Oxfordu? I doktorat? I właśnie zdobyła nagrodę w międzynarodowym konkursie dla popularyzatorów nauki? A w wolnych chwilach gania wombaty lub tańczy walca?...]]></description>
				<content:encoded><![CDATA[<p><a href="https://jbagniewska.files.wordpress.com/2014/07/dziennikpl-diwa.png"><img class="aligncenter size-full wp-image-731" src="http://jbagniewska.files.wordpress.com/2014/07/dziennikpl-diwa.png" alt="DziennikPL-Diwa" width="500" height="344" /></a></p>
<p>&nbsp;</p>
<p>&nbsp;</p>
<div class="date">
<div class="left"><span class="date"><span class="time">26 czerwca 2014, 17:43 | Autor: Magdalena Grzymkowska</span></span></div>
</div>
<div class="content">
<div class="img alignleft  wp-image-30329"><a href="http://www.dziennikpolski.co.uk/media/2014/06/1-diwa-na-tropie.jpg"><img src="http://www.dziennikpolski.co.uk/media/2014/06/1-diwa-na-tropie-600x679.jpg" alt="fot. Marten Collins" width="259" height="293" /></a></p>
<div>fot. Marten Collins</div>
</div>
<p>Śliczna buzia, bystre oczy, zniewalający uśmiech. Kto by pomyślał, że ta młodziutka dziewczyna ma dyplom Oxfordu? I doktorat? I właśnie zdobyła nagrodę w międzynarodowym konkursie dla popularyzatorów nauki? A w wolnych chwilach gania wombaty lub tańczy walca? Joanna Bagniewska jest nie tylko piękną kobietą i niezwykle interesującą osobą, lecz też zdolnym, ambitnym polskim naukowcem robiącym karierę w Wielkiej Brytanii.</p>
<p>Mówi o sobie, że jest zoologiem, nauczycielem, podróżniczką, tancerką i nie tylko. Prowadzi wycieczki po Oxfordzie i interesuje się modą retro. Chętnie dzieli się z innymi swoimi pasjami i doświadczeniami, działa społecznie, bierze czynny udział wykładach TEDx. Jej ostatnim osiągnięciem było spektakularne wystąpienie na FameLab International, które, kto wie, zainspiruje kogoś do zgłębienia tajników nauk biologicznych…</p>
</div>
<p>&nbsp;</p>
<p><span id="more-730"></span></p>
<div class="content">
<p><b>Jądra ciemności</b></p>
<p>– Czy wy też potrzebujecie więcej snu? Chyba wszyscy mamy go za mało… Ale, drodzy panowie, czy tak chętnie kładlibyście się spać, gdybym Wam powiedziała, że od snu kurczą wam się jądra? Zanim wpadniecie w panikę posłuchajcie mnie przez trzy minuty – tak Joanna rozpoczęła swoją prezentację podczas polskiej edycji konkursu dla badaczy FameLab, mającego na celu popularyzowanie nauki. Jego uczestnicy mają za zadanie w przystępny i atrakcyjny sposób przedstawić zagadnienie naukowe. Tak, aby stało się ono zrozumiałe również dla laików. Mają na to właśnie 3 minuty.</p>
<div class="img  wp-image-30332 alignright"><img src="http://www.dziennikpolski.co.uk/media/2014/06/4-diwa-na-tropie-600x400.jpg" alt="Joanna Bagniewska podczas z gali finałowej / fot.  Wojciech Surdziel" width="360" height="240" /></p>
<div>Joanna Bagniewska podczas z gali finałowej / fot. Wojciech Surdziel</div>
</div>
<p>Dr Bagniewska w swoim wystąpieniu zatytułowanym „Jądra ciemności” wytłumaczyła zgromadzonej w Centrum Nauki Kopernik w Warszawie publiczności, że należy być bardzo ostrożnym przy interpretowaniu wyników badań prowadzonych na zwierzętach, ponieważ nie zawsze mają one przełożenie na ludzi. – Jeśli karmimy chomiki coraz większą dawką melatoniny, będącym u zwierząt hormonem snu, jest to dla nich sygnał, że noce stają się coraz dłuższe i nadchodzi zima. Zimą chomiki zapadają w torpor, czyli stan odrętwienia. Spowalnia się metabolizm, dookoła jest zimno, jedzenia jest mało i trzeb „odciąć prąd” organom, które nie są niezbędne, czyli jądrom. Ale czy to przekłada się na ludzi? Nie! My nie hibernujemy zimą, męskie jądra są takiej samej wielkości przez cały rok – konkludowała badaczka. Tą prezentacją ujęła jury, które przyznało jej główną nagrodę – 30 tysięcy złotych na cele naukowe i 5 tysięcy złotych na cele prywatne.</p>
<p>– Radość była olbrzymia. Gdy stałam na scenie z tym wielkim czekiem, wystrzeliła armatka z confetti, z głośników leciało „We are the champions”, to była jedna z najlepszych chwil mojego życia. Mój narzeczony powiedział, że miałam wtedy taką samą minę, gdy mi się oświadczył – wspomina laureatka.</p>
<p><b>Pracowita jak pszczółki</b></p>
<p>Wygrana w polskiej edycji zapewniła jej też możliwość wystąpienia na FameLab International w Cheltenham w Anglii. Tam dostała się finału, gdzie również została wyróżniona nagrodą laureatów, tym razem dzięki prezentacji swoich badań na temat wykorzystania pszczół do… wykrywania narkotyków i materiałów wybuchowych.</p>
<div class="img alignleft  wp-image-30331"><a href="http://www.dziennikpolski.co.uk/media/2014/06/3-diwa-na-tropie.jpg"><img src="http://www.dziennikpolski.co.uk/media/2014/06/3-diwa-na-tropie-600x901.jpg" alt="Rośliny nie są nudne / fot. archiwum Joanny Bagniewskiej" width="269" height="404" /></a></p>
<div>Rośliny nie są nudne / fot. archiwum Joanny Bagniewskiej</div>
</div>
<p>– Pszczoły lubią cukier, a gdy wyczują go w powietrzu, wysuwają język. Ach, pewnie większość z Was nie wiedziała, że pszczoły mają język! Otóż, mają – tłumaczyła Joanna. Przeszkolenie owadów, aby nauczyły się rozpoznawać również inne zapachy, jest tańsze i trwa krócej niż w przypadku psa. Fotokomórki zainstalowane w małym, przenośnym ulu, rejestrują wysunięcie się języka pszczoły w momencie, gdy ta wyczuje niebezpieczną substancję, a na wyświetlaczu pojawia się wynik takiego testu i… voilà! Tak powstaje naturalny, tani w utrzymaniu i bardzo dokładny detektor kokainy lub trotylu.</p>
<p>– Nie męczymy pszczół – podkreśliła badaczka. – Pełnią swoją służbę tylko kilka dni, po czym są zwalniane do cywila, gdzie będą mogły robić to, co potrafią najlepiej, czyli zapylać.</p>
<p>Gdy Joanna Bagniewska jest na scenie nie można oderwać od niej oczu. Charyzmatyczna, pełna pasji, a jednocześnie bardzo konkretna, konsekwentnie prowadząca swój wywód. Wiedza wchodzi do głowy od samego patrzenia na nią, dlatego jej zajęcia to musi być czysta przyjemność.– Lubię występować przed ludźmi – zwierza się, po czym żartuje: budzi się wtedy we mnie niespełniona diwa!</p>
<p>Co prawda przed finałem konkursu uczestnicy wzięli udział w warsztatach z autoprezentacji, jednak dla Joanny najlepszym i najbardziej surowym trenerem była jej mama. – Moja mama potrafi być dla mnie bardzo krytyczna, ale wiem, że robi to dla mojego dobra. Dlatego zawsze, jak mam jakiś problem, zwracam się do niej po pomoc – mówi.</p>
<p>Dzięki swoim rodzicom już za młodych lat miała okazję mieszkać w innych krajach. Kiedy miała 6 lat wyjechała z nimi do Włoch, mieszkała również w Tajlandii i w Chinach. Potem wrócili do Polski, gdzie Joanna skończyła w liceum, jednak miłość do podróżowania została. Mając doświadczenie ze szkołami międzynarodowymi postanowiła na studia iść na uczelnię zagraniczną. Wybrała Jacobs University Bremen w Niemczech, gdzie zrobiła licencjat. – Robiłam praktyki w Australii, byłam na wymianie studenckiej w Teksasie, a następnie wyjechałam do Wielkiej Brytanii, gdzie zrobiłam magisterkę i doktorat, przy czym część swojej pracy pisałam w RPA, gdzie badałam populacje psowatych, czyli szakali i listów. Obecnie pracuję na Nottingham Trent University, uczę ekologii, ochrony bioróżnorodności, zachowania zwierząt i rozrodu zwierząt – wymienia.</p>
<p>&nbsp;</p>
<div class="img wp-image-30333 alignright"><b><b><a href="http://www.dziennikpolski.co.uk/media/2014/06/5-diwa-na-tropie.jpg"><img src="http://www.dziennikpolski.co.uk/media/2014/06/5-diwa-na-tropie-600x900.jpg" alt="To również pani doktor / fot. archium Joanny Bagniewskiej" width="259" height="389" /></a></b></b></p>
<div>To również pani doktor / fot. archium Joanny Bagniewskiej</div>
</div>
<p><b>Wykład rano, turniej wieczorem</b></p>
<p>Dr Bagniewska bardzo lubi swoja pracę wykładowcy, kontakt ze studentami i to, jak zmienia się ich podejście do różnych spraw.</p>
<p>– Kiedyś moi studenci na zajęciach powiedzieli mi, że mają dosyć uczenia się o roślinach. Rośliny są nudne, nic nie robią tylko rosną. Wtedy ja postawiłam sobie za cel zmienić ich nastawienie i zaczęłam opowiadać o systemach… komunikacji między roślinami. Weźmy takiego pomidora, który zaczyna krzyczeć, gdy się go ugryzie. Tylko że jest to okrzyk… chemiczny. Pod wpływem śliny roślinożercy pomidor zaczyna wydzielać jasmonidy, który daje sygnał innym roślinom, że zbliża się napad. Jasmonidy wywołują wytwarzanie się inhibitorów enzymatycznych, które blokują enzymy trawienne roślinożercy. To tak jakby postawić przed kimś wielki, soczysty kotlet schabowy, a następnie wybić mu wszystkie zęby – opowiada badaczka. Dzięki tej historii studenci dr Bagniewskiej przekonali się, że rośliny są jednak ciekawe. A elementy  wykładu posłużyły jej do stworzenia prezentacji, dzięki której przeszła eliminacje w konkursie FameLab.</p>
<p>Jak akurat nie prowadzi zajęć ze studentami i nie tropi dzikich zwierząt, Joanna trenuje taniec towarzyski. Mówi o sobie, że jest w tym zakresie „amatorką na całkiem przyzwoitym poziomie”. Wraz z jej partnerem, który jest również jej partnerem życiowym, występują na licznych turniejach i konkursach, zwłaszcza teraz w okresie letnim. Obecnie nie ma szansy tak często trenować, jakby tego chciała, ale wcześniej zdarzało się jej tańczyć po nawet 20 godzin tygodniowo.</p>
<p>– A zaczęło się od tego, że jak przyjechałam do Oxfordu odważyłam się pójść na casting do drużyny tanecznej i okazało się, że się nadaję. Pamiętam, że w czasie przerwy przyglądałam się występowi jednej drużyny i zobaczyłam tam takiego wysokiego, przystojnego chłopaka… I pomyślałam sobie: „jaki on jest śliczny!” A teraz jesteśmy razem – opowiada.</p>
<p><b>Wiara w siebie i w ludzi</b></p>
<p>Joanna Bagniewska udziela się również społecznie. Swoimi doświadczeniami dzieli się z innymi młodymi Polakami, pragnącymi studiować w Wielkiej Brytanii w ramach The Kings Foundation. Ta organizacja ma na celu zachęcać, pomagać i motywować, ale przyszły student też musi się wykazać inicjatywą.</p>
<p>– Nie można siedzieć jak tabaka w rogu i czekać, aż coś spadnie z nieba. Jeżeli ktoś ma takie nastawienie, to nie dostanie się na Oxford, bo to oznacza, że nie jest przedsiębiorczy i nie poradzi sobie na uczelni. Dlatego nie wystarczy napisać do nas: „jak dostać się na Oxford?” Trzeba zadać konkretne pytanie, dotyczące określonego kierunku studiów, wtedy możemy udzielić kompetentnej rady – mówi.</p>
<div class="img alignleft"><a href="http://www.dziennikpolski.co.uk/media/2014/06/5.jpeg"><img src="http://www.dziennikpolski.co.uk/media/2014/06/5.jpeg" alt="Joanna mieszkała w 7 państwach, a 5 prowadziła badania naukowe / fot. archiwum Joanny Bagniewskiej" width="384" height="256" /></a></p>
<div>Joanna mieszkała w 7 państwach, a 5 prowadziła badania naukowe / fot. archiwum Joanny Bagniewskiej</div>
</div>
<p>Patrząc na wspaniałą karierę, ogromny entuzjazm i zaangażowanie Joanny Bagniewskiej, aż się ciśnie na usta pytanie, jak ona do tego wszystkiego doszła i czy istnieje uniwersalna recepta na osiągnięcie sukcesu za granicą.</p>
<p>– Przede wszystkim trzeba spróbować – odpowiada. – Bo wiele osób na starcie zamyka się na możliwości i ogranicza siebie samego. Przecież nic nie stoi na przeszkodzie, aby próbować aplikować na kilka uczelni. Polecam też wszystkim może trochę naiwne, ale pozytywne nastawienie do ludzi, których spotykamy na swojej drodze. „Strangers are friends that I havent met yet” – tę zasadę stosuję w swoim życiu. Wiem, że na świecie czyha na nas wiele niebezpieczeństw, jednak ja ufam ludziom i jeszcze nigdy się na tym nie przejechałam. I ostatnia rzecz: trzeba być zawsze przygotowanym, bo sukces jest wtedy, gdy szczęście spotyka przygotowanie. Zatem: trzy rzeczy – wierzyć w siebie, ufać innym i być przygotowanym. Jednak myślę, że stosując te zasady można zrobić karierę na całym świecie, nie tylko w Wielkiej Brytanii – podsumowuje.</p>
<p>A czy chciałaby wrócić do Polski? Oczywiście, jednak dla niej jako pracownika naukowego nie jest to takie proste, ponieważ do tej pory nie znalazła dla siebie oferty pracy, która mogłaby ją do tego zachęcić (pisaliśmy o tym w artykule <a href="http://www.dziennikpolski.co.uk/artykuly/2014/04/10/wracac-ale-do-czego/">„Wracać… Ale do czego?”</a>). Jednak nie wyklucza takiej możliwości, jeżeli tylko nadarzy się ku temu okazja. Miejmy nadzieję, że to wkrótce nastąpi. Bo właśnie tacy ludzie, jak Joanna Bagniewska są potrzebni w naszym kraju.</p>
<p>Tekst: Magdalena Grzymkowska</p>
</div>
]]></content:encoded>
			</item>
		<item>
		<title>Crazy nauka</title>
		<link>/2014/05/10/crazy-nauka/</link>
		<pubDate>Sat, 10 May 2014 22:26:33 +0000</pubDate>
		<dc:creator><![CDATA[Joanna]]></dc:creator>
				<category><![CDATA[Po polsku]]></category>
		<category><![CDATA[chomiki]]></category>
		<category><![CDATA[FameLab]]></category>
		<category><![CDATA[jądra]]></category>
		<category><![CDATA[komunikacja]]></category>
		<category><![CDATA[melatonina]]></category>
		<category><![CDATA[nauka]]></category>
		<category><![CDATA[prezentacja]]></category>
		<category><![CDATA[zoologia]]></category>

		<guid isPermaLink="false">http://jbagniewska.wordpress.com/?p=613</guid>
		<description><![CDATA[Czy nadmiar snu może zamienić męskie jądra w fistaszki?! Aaaa! Prezentacja dr Joanny Bagniewskiej (która właśnie dowiedziała się, że zwyciężyła w polskiej edycji konkursu #FameLab) zmroziła wszystkich panów. Za potrzebę snu odpowiada hormon o nazwie melatonina, który – jak się niedawno okazało &#8211; wywołuje kurczenie się jąder u… chomików. Na...]]></description>
				<content:encoded><![CDATA[<p><a href="http://jbagniewska.files.wordpress.com/2014/05/crazynauka.png"><img class="alignleft  wp-image-614" src="http://jbagniewska.files.wordpress.com/2014/05/crazynauka.png" alt="crazynauka" width="528" height="438" /></a></p>
<p>Czy nadmiar snu może zamienić męskie jądra w fistaszki?! Aaaa! Prezentacja dr Joanny Bagniewskiej (która właśnie dowiedziała się, że zwyciężyła w polskiej edycji konkursu #FameLab) zmroziła wszystkich panów.<br />
Za potrzebę snu odpowiada hormon o nazwie melatonina, który – jak się niedawno okazało &#8211; wywołuje kurczenie się jąder u… chomików. Na ludzi nie działa w ten sposób, ale plotka zrobiła swoje – gdzieniegdzie na świecie mężczyźni zaczęli obawiać się snu… Warto jednak do końca czytać naukowe doniesienia;-)</p>
<p>Dr Joanna Bagniewska jest zoologiem. Jej doktorat na Uniwersytecie Oksfordzkim dotyczył… podglądactwa prywatnego życia dzikich zwierząt. Prowadziła badania na kretoszczurach (Teksas), wombatach (Australia), szakalach i lisach (RPA) oraz norkach (Wielka Brytania). Jej ostatni projekt dotyczył wykrywania narkotyków przez pszczoły.</p>
<p>Dr Bagniewska jest obecnie wykładowczynią ekologii i bioróżnorodności na Nottingham Trent University. Jej pierwszym osiągnięciem krasomówczym była nagroda w szkolnym konkursie w Szanghaju &#8211; mowę wygłosiła po chińsku.</p>
<p style="color:#333333;">Źródło: <a href="http://crazynauka.tumblr.com/post/85348531383/czy-nadmiar-snu-moze-zamienic-meskie-jadra-w">Crazy nauka</a></p>
<p>&nbsp;</p>
]]></content:encoded>
			</item>
		<item>
		<title>Wywiad dla portalu Edukator.pl</title>
		<link>/2014/02/13/wywiad-dla-portalu-edukator-pl/</link>
		<pubDate>Thu, 13 Feb 2014 00:10:40 +0000</pubDate>
		<dc:creator><![CDATA[Joanna]]></dc:creator>
				<category><![CDATA[Po polsku]]></category>
		<category><![CDATA[Australia]]></category>
		<category><![CDATA[badania]]></category>
		<category><![CDATA[Cambridge University]]></category>
		<category><![CDATA[Houston]]></category>
		<category><![CDATA[Jacobs University]]></category>
		<category><![CDATA[nauka]]></category>
		<category><![CDATA[Niemcy]]></category>
		<category><![CDATA[Oxford University]]></category>
		<category><![CDATA[Polacy w UK]]></category>
		<category><![CDATA[polscy naukowcy]]></category>
		<category><![CDATA[polscy studenci]]></category>
		<category><![CDATA[Polska nauka]]></category>
		<category><![CDATA[Rice Unviersity]]></category>
		<category><![CDATA[studenci polscy]]></category>
		<category><![CDATA[studia zagraniczne]]></category>
		<category><![CDATA[UK]]></category>
		<category><![CDATA[USA]]></category>
		<category><![CDATA[Wielka Brytania]]></category>
		<category><![CDATA[zoologia]]></category>
		<category><![CDATA[zwierzęta]]></category>

		<guid isPermaLink="false">http://jbagniewska.wordpress.com/?p=476</guid>
		<description><![CDATA[&#160; [youtube=http://www.youtube.com/watch?v=ecGffDnOsR4] Resztę wywiadów można obejrzeć na stronie Edukator.pl &#160;]]></description>
				<content:encoded><![CDATA[<p><a href="http://jbagniewska.files.wordpress.com/2014/02/edukator.png"><img class="alignnone size-full wp-image-477" alt="edukator" src="http://jbagniewska.files.wordpress.com/2014/02/edukator.png" width="500" height="430" /></a></p>
<p>&nbsp;</p>
<p>[youtube=http://www.youtube.com/watch?v=ecGffDnOsR4]</p>
<p><span style="line-height:1.7;">Resztę wywiadów można obejrzeć na stronie </span><a style="line-height:1.7;" href="http://media.edukator.pl/Polskie-Perspektywy,9854.html">Edukator.pl</a></p>
<p>&nbsp;</p>
]]></content:encoded>
			</item>
		<item>
		<title>Dziewczyny na II Światowym Zjeździe Inżynierów Polskich</title>
		<link>/2013/06/29/dziewczyny-na-ii-swiatowym-zjezdzie-inzynierow-polskich/</link>
		<pubDate>Sat, 29 Jun 2013 22:09:36 +0000</pubDate>
		<dc:creator><![CDATA[Joanna]]></dc:creator>
				<category><![CDATA[Po polsku]]></category>
		<category><![CDATA[nowe technologie]]></category>
		<category><![CDATA[sprzęt elektroniczny]]></category>
		<category><![CDATA[zoologia]]></category>

		<guid isPermaLink="false">http://jbagniewska.wordpress.com/?p=331</guid>
		<description><![CDATA[Artykuł z Perspektyw: Po raz drugi w Warszawie gościliśmy polskich inżynierów pracujących i kształcących się za granicą. Wydarzenie, któremu patronowała akcja „Dziewczyny na politechniki!”, miało na celu integrację polskich środowisk inżynieryjnych oraz wymianę doświadczeń dotyczących innowacji, transferu technologii i podniesienia rangi polskiej nauki na świecie. Ewa Mańkiewicz-Cudny Prezes Naczelnej Organizacji...]]></description>
				<content:encoded><![CDATA[<p>Artykuł z <a href="http://www.perspektywy.pl/portal/index.php?option=com_content&amp;view=article&amp;id=932:dziewczyny-na-ii-swiatowym-zjezdzie-inzynierow-polskich&amp;catid=24&amp;Itemid=119">Perspektyw</a>:</p>
<p><a href="http://jbagniewska.files.wordpress.com/2013/07/perspektywyinzy.png"><img class="alignnone size-large wp-image-332" alt="Perspektywy" src="http://jbagniewska.files.wordpress.com/2013/07/perspektywyinzy.png?w=500" width="500" height="301" /></a></p>
<p>Po raz drugi w Warszawie gościliśmy polskich inżynierów pracujących i kształcących się za granicą. Wydarzenie, któremu patronowała akcja <strong>„Dziewczyny na politechniki!”</strong>, miało na celu integrację polskich środowisk inżynieryjnych oraz wymianę doświadczeń dotyczących innowacji, transferu technologii i podniesienia rangi polskiej nauki na świecie.</p>
<p><strong>Ewa Mańkiewicz-Cudny</strong> Prezes Naczelnej Organizacji Technicznej otwierając Zjazd odwołała się do historii i kontaktów polskich środowisk technicznych działających poza granicami Polski ze stowarzyszeniami naukowo-technicznymi, które miały miejsce po przemianach w Polsce. Były one kontynuacją zjazdów organizowanych od końca XIX wieku przez polskie środowiska inżynieryjne. Nowa inicjatywa &#8211; zorganizowania I Światowego Zjazdu Inżynierów Polskich, zrodziła się kilka lat temu. I Zjazd odbył się w Warszawie we wrześniu 2010 r.</p>
<p>Prezes Rady Polskich Inżynierów w Ameryce Północnej<strong> Andrzej Nowak</strong> powiedział: – <em>Celem zjazdu jest ustalenie, jakie są najlepsze formy wykorzystania potencjału, który mają polscy naukowcy i inżynierowie, którzy pracują poza granicami kraju. – </em>Jednocześnie zwrócił uwagę, że w Zjeździe w programie zatytułowanym Młoda Polonia uczestniczy 50 osób ze USA, Kanady, Europy i Polski, którzy będą w przyszłości liderami w tej branży.</p>
<p>Przewodniczący KRPUT<strong> Tadeusz Więckowski</strong> przypomniał, że polska gospodarka jak powietrza potrzebuje inżynierów, a wymiana między tymi którzy pracują w Polsce i tymi, którzy są rozsiani po świecie, jest niezwykle w dzisiejszych czasach istotna.</p>
<p><strong>Olgierd Dziekoński</strong>, Podsekretarz Stanu w Kancelarii Prezydenta, odczytał list gratulacyjny od Bronisława Komorowskiego: „W wielu stronach świata inżynierowie, wynalazcy, budowniczowie z Polski tworzyli dzieła imponujące. Kontakty, jakie Państwo między sobą nawiązują SA niezmiernie ważne – Polska potrzebuje nowych technologii, eksperckiego doświadczenia, umacniania konkurencyjnej gospodarki”.</p>
<p>Przedstawiciele akcji „Dziewczyny na politechniki!” nawiązali kontakty z młodymi inżynierami, a zwłaszcza inżynierkami mieszkającymi w Europie, Stanach Zjednoczonych i Kanadzie oraz obcokrajowcami, którzy kształcą się na polskich uczelniach. A także osobami, które czują się związane z obszarem inżynierii, jak doktor <strong>Joanna Bagniewska</strong>, która przyjechała do Warszawy z Wielkiej Brytanii. O Zjeździe dowiedziała się w Stowarzyszeniu Techników Polskich w Londynie. Jest zoologiem, ale poświęca się badaniom opartym na nowych technologiach, realizowanym we współpracy z polskimi inżynierami. Jej doktorat, obroniony na Oxfordzie, dotyczył wykorzystania sprzętu elektronicznego do pomiaru zachowań zwierząt. – <em>Nieoczekiwanie najbardziej spodobał mi się panel poświęcony infrastrukturze i transportowi, chociaż nie jest to moja działka, ale poruszano tam bliskie mi tematy ochrony środowiska</em> – powiedziała.</p>
<p><strong>Wiktoria Gromowa</strong>, absolwentka Politechniki Petersburskiej, doktorantka na Wydziale Informatyki i Zarządzania Politechniki Wrocławskiej, opowiadała, że od poprzedniego Zjazdu przygląda się uważnie, jak spełniane są poszczególne postulaty wyznaczone 3 lata temu, postawione przed organizacjami stowarzyszającymi inżynierów. Bardzo wiele celów jest już realizowanych, np. te w obszarach energetyki czy transportu. Zwróciła też uwagę na potrzebę zwiększenia roli doktorantów i włączenia ich pracy w sferze badań i innowacji.</p>
<p>Organizatorami były: Politechnika Warszawska i Federacja Stowarzyszeń Naukowo-Technicznych NOT oraz Rada Polskich Inżynierów w Ameryce Północnej i Europejska Federacja Polonijnych Stowarzyszeń Naukowo-Technicznych. Perspektywy objęły patronat medialny nad wydarzeniem.</p>
]]></content:encoded>
			</item>
	</channel>
</rss>
