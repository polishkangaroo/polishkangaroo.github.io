<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>nauka &#8211; Dr JOANNA BAGNIEWSKA</title>
	<atom:link href="/tag/nauka/feed/" rel="self" type="application/rss+xml" />
	<link>/</link>
	<description>zoologist &#124; science communicator </description>
	<lastBuildDate>Sun, 13 May 2018 17:25:12 +0000</lastBuildDate>
	<language>en-GB</language>
	<sy:updatePeriod>hourly</sy:updatePeriod>
	<sy:updateFrequency>1</sy:updateFrequency>
	<generator>https://wordpress.org/?v=4.9.5</generator>
	<item>
		<title>Brytyjscy naukowcy kontra Brexit. Oxford i Cambridge sobie poradzą, a reszta?</title>
		<link>/2017/05/25/brytyjscy-naukowcy-kontra-brexit-oxford-i-cambridge-sobie-poradza-a-reszta/</link>
		<pubDate>Thu, 25 May 2017 20:13:47 +0000</pubDate>
		<dc:creator><![CDATA[Joanna]]></dc:creator>
				<category><![CDATA[Gazeta Wyborcza]]></category>
		<category><![CDATA[Moje teksty]]></category>
		<category><![CDATA[Po polsku]]></category>
		<category><![CDATA[Brexit]]></category>
		<category><![CDATA[nauka]]></category>
		<category><![CDATA[Wielka Brytania]]></category>

		<guid isPermaLink="false">http://joannabagniewska.com/?p=1692</guid>
		<description><![CDATA[Mój artykuł w Gazecie Wyborczej W zeszłorocznym referendum 52 proc. Brytyjczyków zagłosowało za wyjściem z UE. Jednak wśród naukowców odsetek ten był zgoła inny: za pozostaniem optowało według ankiety &#8220;The Times Higher Education&#8221; prawie dziewięciu na dziesięciu pracowników akademickich. Dlaczego? Po pierwsze &#8211; pieniądze Jednym z głównych argumentów zwolenników opuszczenia...]]></description>
				<content:encoded><![CDATA[<div class="grid-row">
<div class="grid-col-wide">
<header id="art-header" class="art-header ">
<div class="art-headline">
<p class="art-title" style="text-align:justify;"><em><span class="art-author">Mój artykuł w <a href="http://wyborcza.pl/7,75400,21729819,naukowcy-kontra-brexit.html">Gazecie Wyborczej</a></span></em></p>
<p class="art-title" style="text-align:justify;">
</div>
</header>
<div class="art-authors"></div>
</div>
</div>
<div class="grid-row">
<section class="article-and-social grid-col-3-4">
<div class="article" style="text-align:justify;">
<article class="article-content">
<div class="article-image">
<div id="gazeta_article_image"><img title="" src="http://bi.gazeta.pl/im/fb/b8/14/z21728763V.jpg" alt="" border="0" /></p>
<figure class="box-label-related"><figcaption></figcaption></figure>
</div>
</div>
<section class="article-lead"><strong>W zeszłorocznym referendum 52 proc. Brytyjczyków zagłosowało za wyjściem z UE. Jednak wśród naukowców odsetek ten był zgoła inny: za pozostaniem optowało według ankiety &#8220;The Times Higher Education&#8221; prawie dziewięciu na dziesięciu pracowników akademickich. Dlaczego?</strong></section>
<section class="article-lead"></section>
<section class="article-text">
<div id="mcBan_2" class="mcBan is-initialized">
<section id="p_lock" class="v12">
<header></header>
<header id="p_lock_header"><span id="p_lock_head_msg"></span><strong>Po pierwsze &#8211; pieniądze</strong></header>
</section>
</div>
<section class="art_content">
<p class="art_paragraph">Jednym z głównych argumentów zwolenników opuszczenia UE były finanse – Wielka Brytania jest płatnikiem netto Unii Europejskiej, czyli wkłada do unijnego budżetu więcej pieniędzy, niż otrzymuje. Jednak brytyjscy naukowcy (tu mam na myśli niekoniecznie osoby z brytyjskim paszportem, ale pracowników naukowych zatrudnionych na brytyjskich uczelniach i w tutejszych instytutach badawczych) są beneficjentami netto – na każdy funt wydany przez UK na unijną naukę, Unia przekazuje im dwa. Dzieje się tak, ponieważ brytyjscy naukowcy świetnie radzą sobie ze zdobywaniem europejskich grantów, w związku z tym ich badania w dużej mierze opłacane są z unijnego budżetu.</p>
<p><span id="more-1692"></span></p>
<p class="art_paragraph">Według raportu Digital Science “Examining implications of Brexit for the UK research base” z 2016 roku 41 proc. badań nad rakiem w Wielkiej Brytanii fundowanych jest z grantów unijnych. UE płaci również za 53 proc. badań w dziedzinie leśnictwa, 62 proc. badań nanotechnologicznych, 67 proc. badań z biologii ewolucyjnej i aż 94 proc. teorii ekonomicznej.</p>
<p class="art_paragraph">Czy rządowi w Westminster uda się zagwarantować naukowcom podobne pieniądze po wyjściu z UE? Wybór Jo Johnsona na ministra nauki i szkolnictwa wyższego – skwitowany przez jego ojca, europarlamentarzystę Stanleya Johnsona, słowami „Wielkie nieba, przecież Jo nie ma pojęcia o nauce!” – nie napawa optymizmem.</p>
<p class="art_paragraph">Dodatkowo przed samym referendum Michel Gove, ówczesny minister sprawiedliwości, publicznie ogłosił, że Brytyjczycy „mają już dość ekspertów”. Czy wśród natłoku wydatków (np. na niedofinansowany system opieki zdrowotnej) pieniądze na badania będą dla rządu Theresy May priorytetem – wydaje się mocno wątpliwe.</p>
<p class="art_paragraph"><strong>Po drugie – współpraca</strong></p>
<p class="art_paragraph">Drugą kluczową kwestią przy tworzeniu wysokiej jakości nauki jest wymiana wiedzy między naukowcami z różnych ośrodków badawczych, często również z różnych krajów. Obecnie prawie dwie trzecie badań prowadzonych w Wielkiej Brytanii to wynik współpracy międzynarodowej – a 80 proc. z nich przy udziale współpracowników z krajów UE.</p>
<p class="art_paragraph">Publikacje zespołów międzynarodowych mają znacznie większy zasięg i wpływ niż publikacje autorów z jednego kraju. Są czytane na szerszą skalę i mają większe oddziaływanie na środowisko naukowe i nie tylko. Jednak projekty międzynarodowe będą znacznie utrudnione bez centralnej puli grantów.</p>
<p class="art_paragraph">Szansa na zdobycie grantu to około 20 proc. Jeśli projekt chcą robić wspólnie Francuz i Anglik, to obecnie mogą złożyć wspólny wniosek, i jeżeli mają te 20 proc. szczęścia, to go dostają. Gdyby każdy z nich musiał ubiegać się o osobny grant w swoim kraju, to szanse na zdobycie go byłyby o wiele mniejsze &#8211; 0.2*0.2, czyli 4 proc. (zakładając oczywiście, że konkurencja składa wnioski o podobnej wartości merytorycznej).</p>
<p class="art_paragraph"><strong>Po trzecie – mobilność</strong></p>
<p class="art_paragraph">Zwolennicy opuszczenia Unii powoływali się na model szwajcarski – nienależąca do UE Szwajcaria do niedawna była beneficjentem programu grantowego Horyzont 2020 i brała udział w projekcie Erasmus+, umożliwiającym mobilność studentów i naukowców. Jednak w lutym 2014 r. kraj ten przeprowadził referendum mające na celu ograniczenie imigracji – w konsekwencji Szwajcaria nie była w stanie ratyfikować protokołu o swobodnym przepływie osób, przez co wypadła z unijnych programów Horyzont 2020 i Erasmus+.</p>
<p class="art_paragraph">Badania w Szwajcarii rozpoczęte w ramach Horyzontu (i wymiany w ramach Erasmusa) trwają nadal tylko dlatego, że Szwajcaria dopłaca do nich zawrotne sumy. Czy Wielką Brytanię, która również ma na celu ograniczenie imigracji, byłoby stać na podobne wydatki?</p>
<p class="art_paragraph">Dodatkowo Szwajcaria nie ma kontroli nad tematyką badań, za które płaci w ramach Horyzontu – musi dopasować się do celów i kierunków wyznaczonych przez Unię. Po Brexicie Wielka Brytania również straci swoją decyzyjność. Co więcej, UE na badania w krajach pozaunijnych przeznacza tylko 7 proc. funduszy. Czy będzie chciała rozszerzyć tę pulę tylko ze względu na widzimisię Wielkiej Brytanii?</p>
<p class="art_paragraph"><strong>Co ze studentami?</strong></p>
<p class="art_paragraph">Na razie dla studentów z krajów Unii sytuacja nie powinna się zmienić – uniwersytety zagwarantowały, że wysokość czesnego dla osób rozpoczynających studia w 2017 r. nie ulegnie zmianie. Co będzie później – nie wiadomo; wiele będzie zależało od umów bilateralnych z poszczególnymi krajami wspólnoty.</p>
<p class="art_paragraph">Na razie studenci unijni płacą za studia w Anglii tyle samo, co studenci brytyjscy; natomiast studentów spoza UE obowiązuje trzykrotnie wyższe czesne. W zależności od tego, w której kategorii znajdą się obywatele krajów UE po Brexicie, czesne albo pozostanie takie samo jak dotychczas albo wzrośnie trzykrotnie. Mało kogo będzie wówczas stać na brytyjski dyplom, zwłaszcza, że w krajach takich jak Niemcy, Holandia, Szwecja czy Francja porównywalnej jakości studia są bezpłatne, lub bardzo tanie.</p>
<p class="art_paragraph">Uniwersytety pokroju Oksfordu, Cambridge, bądź Imperial College nie będą prawdopodobnie miały problemów ze znalezieniem chętnych, nawet za tak wysoką cenę. Gorzej wyglądać będzie sytuacja dla uniwersytetów z brytyjskiej średniej półki, jak Sheffield, Newcastle czy Reading (które i tak znajdują się czołówce światowych rankingów).</p>
<p class="art_paragraph">W tej chwili wiele krajów, takich jak Malezja, Arabia Saudyjska lub Chiny, prowadzi programy stypendialne, dzięki którym wysyłają studentów na uczelnie znajdujące się w pierwszej dwusetce rankingów światowych (1 proc. najlepszych uczelni na świecie). Rankingi te obecnie ustalane są na podstawie wyników badawczych, które z kolei zależne są między innymi od grantów. Uniwersytet w Reading, na którym wykładam, czasami się w tę dwusetkę wpasowuje, a czasami nie – znajdując się np. na dwusetnym pierwszym, drugim, trzecim miejscu, w zależności od roku. Jeśli wypadnie z pierwszej dwusetki, nie będzie wystarczająco atrakcyjny dla studentów z krajów finansujących stypendia, a co za tym idzie, straci ich wysokie czesne.</p>
<p class="art_paragraph">Obecnie uniwersytety brytyjskie utrzymują się w dużej mierze właśnie ze studentów spoza UE; jeśli nie będą odpowiednio wysoko w rankingach (ze względu na brak współpracy międzynarodowej, publikacji o wysokim wskaźniku cytowań, dofinansowania projektów badawczych – co umożliwiała do tej pory Unia Europejska), to liczba studentów międzynarodowych spadnie jeszcze bardziej, a możliwości finansowania będzie jeszcze mniej.</p>
<p class="art_paragraph">Ta spirala skończy się albo podniesieniem czesnego dla studentów brytyjskich albo przyjęciem większej liczby studentów – a co za tym idzie obniżeniem poziomu studiów, albo, w ekstremalnym przypadku, bankructwem uczelni. To przypuszczenia – tymczasem w Oksfordzie liczba obcokrajowców aplikujących na doktoraty z fizyki spadła czterokrotnie w porównaniu z rokiem ubiegłym (i przy dotychczasowej tendencji wzrostowej).</p>
<p class="art_paragraph"><strong>Co z wizami?</strong></p>
<p class="art_paragraph">Dotychczas olbrzymim atutem Wielkiej Brytanii było przyciąganie naukowców z najwyższej światowej półki. Obecne plany rządu zdecydowanie to skomplikują. Nagonkę na obcokrajowców spoza UE, studiujących na brytyjskich uczelniach, zapoczątkowała Theresa May jeszcze za czasów, kiedy przewodziła resortowi spraw wewnętrznych (Home Office).</p>
<p class="art_paragraph">Utrudnianie obcokrajowcom-absolwentom brytyjskich uczelni osiedlenia się w kraju jest strzelaniem sobie w stopę – wysoce wyspecjalizowani, świetnie wykształceni i dobrze zintegrowani imigranci są dla gospodarki prawdziwym skarbem. Obywatele Unii niedługo mogą być traktowani podobnie.</p>
<p class="art_paragraph">Czy po Brexicie Europejczycy będą potrzebowali wiz? Nie wiadomo. Na razie Home Office przeżywa oblężenie – od ubiegłorocznego referendum wpłynęło prawie 100 tys. wniosków o kartę stałego pobytu dla obywateli UE mieszkających w Wielkiej Brytanii. Niestety osoby, które tu studiowały, są w gorszej sytuacji od tych, które – jak na stereotyp imigranta przystało – zbierały truskawki, bądź pracowały na zmywaku. Ze względu na wprowadzony w 2011 roku obowiązek posiadania ubezpieczenia zdrowotnego (które, ze względu na specyfikę brytyjskiej opieki zdrowotnej, w praktyce nie jest do niczego potrzebne), lata studiów nie wliczają się do okresu rezydentury.</p>
<p class="art_paragraph">Być może naciski na resort spraw wewnętrznych sprawią, że procedura ubiegania się o kartę stałego pobytu będzie łatwiejsza, ale na razie nie możemy na to liczyć.</p>
<p class="art_paragraph">Brexit odbije się nie tylko na nauce brytyjskiej, ale i europejskiej – bo naukowcy pracujący w Wielkiej Brytanii są bardzo dobrzy w tym, co robią. Pamiętajmy, że mamy w Wielkiej Brytanii prężnie działającą społeczność polskich naukowców, o czym świadczą inicjatywy takie jak doroczna konferencja Science: Polish Perspectives, czy powołana niedawno do życia Fundacja Polonium.</p>
<p class="art_paragraph">Premier May zarządziła przedterminowe wybory na początku czerwca. Czy pogłębią jej przewagę, czy – choć to mało prawdopodobne – wyłonią nową opozycję? Jaki będą miały wpływ na negocjacje w sprawie opuszczenia wspólnoty? Czas pokaże.</p>
<p class="art_paragraph">
</section>
</section>
</article>
</div>
</section>
</div>
]]></content:encoded>
			</item>
		<item>
		<title>RPA. Tam, gdzie turkawka woła: &#8220;Drink laaager!&#8221;</title>
		<link>/2016/08/26/rpa-tam-gdzie-turkawka-wola-drink-laaager/</link>
		<pubDate>Fri, 26 Aug 2016 15:27:33 +0000</pubDate>
		<dc:creator><![CDATA[Joanna]]></dc:creator>
				<category><![CDATA[O mojej pracy]]></category>
		<category><![CDATA[O zwierzętach]]></category>
		<category><![CDATA[Po polsku]]></category>
		<category><![CDATA[Afryka]]></category>
		<category><![CDATA[Gazeta Wyborcza]]></category>
		<category><![CDATA[nauka]]></category>
		<category><![CDATA[RPA]]></category>

		<guid isPermaLink="false">http://joannabagniewska.com/?p=1561</guid>
		<description><![CDATA[Mój artykuł w Magazynie Świątecznym Gazety Wyborczej Fot. Christof Schoeman/Rex Features/east news Skojarzenia z RPA? Napady zbrojne, gwałty, AIDS, apartheid&#8230; Albo bezpieczne zaszycie się w buszu i oszałamiająca przyroda. Osiem lat temu na równinach Free State i Northern Cape, w okolicach Kimberley, prowadziłam badania do pracy magisterskiej. Niedawno wróciłam do RPA...]]></description>
				<content:encoded><![CDATA[<div id="gazeta_article_author"><em>Mój artykuł w <a href="http://wyborcza.pl/magazyn/1,124059,20539951,rpa-tam-gdzie-turkawka-wola-drink-laaager.html">Magazynie Świątecznym Gazety Wyborczej</a></em></div>
<div id="gazeta_article_date"></div>
<div id="gazeta_article_image">
<div>
<p><img title="" src="http://bi.gazeta.pl/im/3b/96/13/z20539963Q.jpg" alt="" border="0" /></p>
<p class="desc"><em>Fot. Christof Schoeman/Rex Features/east news</em></p>
</div>
</div>
<div></div>
<div id="gazeta_article_lead" style="text-align:justify;"><strong>Skojarzenia z RPA? Napady zbrojne, gwałty, AIDS, apartheid&#8230; Albo bezpieczne zaszycie się w buszu i oszałamiająca przyroda.</strong></div>
<div style="text-align:justify;"></div>
<div id="gazeta_article_body">
<div id="article">
<div id="article_body">
<div id="mcBan_2" class="mcBan is-initialized" style="text-align:justify;">
<section id="p_lock" class="v12">
<header id="p_lock_header"><span id="p_lock_head_msg"></span>Osiem lat temu na równinach Free State i Northern Cape, w okolicach Kimberley, prowadziłam badania do pracy magisterskiej. Niedawno wróciłam do RPA z brytyjskimi studentami z University of Reading. Tym razem na północny kraniec Gór Smoczych, czyli Drakensberg.</header>
</section>
</div>
</div>
</div>
</div>
<p><span id="more-1561"></span><br />
Powitała nas Tara Pirie, doktorantka University of Reading. Angielka, mieszka w RPA od piętnastu lat; jest jedną z najlepiej wykwalifikowanych przewodniczek w kraju &#8211; co nie jest łatwe, gdy się jest kobietą, cudzoziemką, pracującą wśród maczystowskich Afrykanerów.Kwatera Tary &#8211; a przez dwa tygodnie i nasza &#8211; to obozowisko w buszu. Jedziemy tam samochodami terenowymi przez szczątkowe drogi górskiego rezerwatu Thaba Tholo, czyli Góry Kudu &#8211; czterdzieści minut od głównej bramy.</p>
<p>Po drugiej stronie rezerwatu, godzinę drogi od naszego obozowiska, w którym zwykle mieszkają wolontariusze i naukowcy, jest też Black Leopard Camp, luksusowe obozowisko dla turystów. Mają tam namioty &#8220;rodzinne&#8221;, z pełnym umeblowaniem, łazienkami i gorącą wodą. U nas warunki polowe &#8211; w namiotach ledwo mieszczą się rozkładane prycze i brezentowa szafeczka. Toaleta z widokiem &#8211; ma tylko trzy ściany, czwarta otwarta jest na busz. Tara ostrzega, żeby wchodząc, sprawdzać, czy w środku nie ma węży. Ciepły prysznic? Będzie, jeśli rozpalimy ogień i zagrzejemy wodę. Czasem podgląda nas ciekawska antylopa niala. Prądu z baterii słonecznych starcza tylko na kilka wieczornych godzin. To zresztą norma &#8211; na brak prądu cierpi cała RPA. Zamiast kuchni palenisko otoczone glinianymi ławami. Gotujemy potrawy jednogarnkowe na ogniu. Internetu brak, z zasięgiem też kiepsko, trzeba iść w góry. W razie wypadku musielibyśmy połączyć się przez radionadajnik z którymś z domów spoza rezerwatu, żeby zadzwonili po pogotowie. Wieczorami chodzimy tylko po ścieżce wysypanej dla bezpieczeństwa jasnym żwirem &#8211; łatwiej na tym tle zauważyć odcinającego się ciemno węża. W RPA właśnie przedwiośnie, w nocy temperatura spada do pięciu stopni &#8211; niby za zimno na węże i bezkręgowce, ale gdy tylko się ociepla, wychodzą. Raz, gdy siedziałam ze studentami wokół paleniska, jedna z dziewczyn zbladła i wyjąkała: &#8220;Nie ruszaj się, tu jest wąż!&#8221;. Faktycznie, między moimi stopami pełzał sobie półmetrowy <i>Crotaphopeltis hotamboeia</i>, po afrykanersku Rooilipslang, czyli wąż czerwonousty. Na szczęście niegroźny &#8211; ale w obozowisku mieszkają też czarne mamby i kobry plujące.</p>
<p>Uczymy się rozpoznawać dźwięki buszu. Szczekanie. Pies? Nie, kudu. Jeśli brzmi, jakby udawał je człowiek (ba-hu), to pawian. Małpiatka galago wrzeszczy jak zarzynane niemowlę. Ryk lamparta kojarzy się z piłowaniem drewna. Turkawka według Afrykanerów woła: &#8220;Work haaarder!&#8221; (&#8220;Pracuj cięęężej&#8221;) &#8211; w tygodniu, i &#8220;Drink laaager!&#8221; (&#8220;Pij piiiwo&#8221;) &#8211; w weekend.</p>
<p>Naszej ostatniej nocy obozowisko odwiedził lampart. Tara na ogół słyszy lamparty z oddali, jednak teraz rozlegały się wrzaski oszalałych ze strachu pawianów &#8211; niezawodny znak, że drapieżnik jest w pobliżu. A ja, jak na prawdziwego śpiocha przystało, nawet się nie obudziłam.</p>
<p>W obozie mieszka piesek Tary, terier przybłęda o imieniu, nomen omen, Tucker (ang. wałówka). Psy stanowią łakomy kąsek dla lampartów, w krajach takich jak Indie są nawet częścią ich pożywienia. Kiedyś koleżanka Tary Becky nocowała w obozowisku sama, tylko z Tuckerem. Nagle usłyszała, że zbliża się lampart. Przerażony piesek poczuł, że to ogromne zwierzę przyszło po niego, i wskoczył Becky na głowę! Tymczasem lampart krążył wokół namiotu, zbliżył się do wejścia i zaczął przy nim majstrować. Becky pomyślała desperacko: &#8220;Jeśli wlezie do środka, rzucę w niego psem!&#8221;. Na szczęście lamparta spłoszył dźwięk rozrywanych rzepów przy wejściu do namiotu, poszedł sobie.</p>
<p>A co zrobić, jeśli się spotka drapieżnika? Spytaliśmy o to Alana Watsona, barczystego i jowialnego Afrykanera, właściciela rezerwatu Thaba Tholo. Alan mówi do &#8211; równie barczystego i jowialnego &#8211; kolegi: &#8220;Luan, pokaż studentom, jak się zachować w sytuacji sam na sam z lampartem!&#8221;. Luan wstaje i objaśnia: &#8220;Wyobraźcie sobie, że przede mną jest lampart. Nie można się po prostu cofnąć, tylko najpierw krok w bok, a dopiero potem w tył. Później znowu w bok i w tył&#8221;. Alan wybucha śmiechem: &#8220;Wiecie, to wam dużo nie pomoże, ale przynajmniej nie wdepniecie we własne gówno!&#8221;. Luan przeprasza: &#8220;To nasze afrykanerskie poczucie humoru&#8221;.</p>
<p>Odkładając żarty na bok, gdy spotka się drapieżne zwierzę, nie wolno uciekać. Tara i Alan powtarzają wielokrotnie &#8211; w buszu, jeśli uciekasz, jesteś jedzeniem. Trzeba wydać się dużym i niebezpiecznym, krzyknąć, sięgnąć po kij, tupnąć nogą, postraszyć. Tego drapieżnik ze strony ofiary się nie spodziewa &#8211; i nie opłaca mu się atakować agresywnego stworzenia. O tych radach zapomniały moje dwie studentki, które natknęły się nocą na hienę. Uciekły z piskiem, ale na szczęście hiena miała lepsze rzeczy do roboty niż gonienie angielskich dziewczyn.</p>
<p>Po Thaba Tholo można chodzić piechotą &#8211; oprócz lampartów, które nie tak łatwo spotkać, nie ma tu zwierząt z wielkiej piątki Afryki (Big Five). Wielka piątka to pięć gatunków, które najtrudniej upolować &#8220;z podchodu&#8221;, czyli pieszo &#8211; termin ten wprowadzili myśliwi z czasów kolonialnych polujący na grubego zwierza. Gatunki wybrano nie na podstawie rozmiaru, ale według tego, ilu myśliwych zginęło, polując na nie. Oprócz lamparta do wielkiej piątki należą lew, bawół afrykański, słoń i nosorożec (najpierw zaliczał się do niej tylko nosorożec czarny, obecnie również i biały). O mały włos do tej listy zostałby dodany również buszbok &#8211; niewielka, niespełna metrowej wysokości antylopa. Postrzelony buszbok udaje martwego, a kiedy myśliwy nachyli się nad nim, przebija go rogami.</p>
<p>W parkach narodowych z wielką piątką, takich jak sławny Kruger, można wysiadać z samochodów tylko w wyznaczonych miejscach &#8211; w zamkniętych obozowiskach i w niektórych punktach widokowych. Gdy wysiedliśmy w punkcie widokowym, jeden ze studentów nie domknął okna w samochodzie. Wystarczyła sekunda, aby do samochodu wskoczyła małpka &#8211; koczkodan tumbili &#8211; i złapała torbę czekoladek. Potem siedziała pod krzakiem, zjadając łup z triumfalną miną. Głupio wyszło &#8211; nie chcieliśmy ani śmiecić (papierek po małpie został w niedostępnych dla nas krzakach), ani karmić zwierząt (tyle czekolady raczej nie mogło jej wyjść na dobre), ale atak nastąpił zbyt szybko.</p>
<p class="txt_upl">Rozmawiałam z Chenay Simms, pracującą w sekcji naukowej Kruger &#8211; mieszka w środku parku, na obrzeżu jednego ze strzeżonych obozowisk. Spytałam ją o wielkie koty. Chenay tropy lamparta widzi co tydzień, jeśli jest sucho &#8211; w sezonie deszczowym może raz na miesiąc. A lwy? &#8220;Nie, do mnie nie przychodzą, bywają na tamtej ulicy &#8211; pokazuje ręką Chenay. &#8211; Za to hiena pojawia się co wieczór&#8221;. Czy duże drapieżniki stwarzają problemy? &#8220;Eee, nie. Kłopotliwe są słonie i pawiany. Nie można zostawić niczego na wierzchu, jedzenie znika natychmiast&#8221;. W Cape Town pawiany włamują się do samochodów. W dodatku opanowały nową strategię w okradaniu piknikowiczów &#8211; zamiast łapać żywność, atakują najmniejszego członka stada, czyli dziecko. Rodzina rzuca się na pomoc, zostawiając jedzenie, więc małpy uciekają z kanapkami. W obozach w Kruger są ostrzeżenia, żeby nie zostawiać jedzenia na widoku w chatkach &#8211; małpy niszczą moskitiery, żeby się do niego dostać.</p>
<p>Zwierzęta poznają zapach, dźwięk głosu, motoru, kształt samochodu, wygląd człowieka. Jeden z przewodników z obozu Tary, bezmyślny głupek, zachowywał się skandalicznie. Podjeżdżał wprost do zwierząt, nie dawał im spokoju, płoszył je. Zwierzęta nienawidziły jego samochodu. Kiedyś, gdy Tara musiała pożyczyć od niego pojazd, o mało nie została zabita przez samicę nosorożca. Zwierzę ruszyło w stronę wrogiego samochodu &#8211; a była to bezdrzwiowa terenówka &#8211; i stanęło tuż przy Tarze. Pomyślała: &#8220;No tak, to moja ostatnia godzina, jeden ruch głowy i przebije mnie na wylot rogiem&#8221;. Ale nosorożec obejrzał ją dokładnie, posłuchał jej głosu, wyczuł zapach, uspokoił się i odszedł. Poznał Tarę.</p>
<p>Ze zwierzętami można się dogadać. W zielonej dżungli bywa bezpieczniej niż w miejskiej. A busz da się oswoić &#8211; wystarczy go poznać i zrozumieć.</p>
<p><b><i>*Joanna Bagniewska</i></b><i> &#8211; zoolożka, wykłada na University of Reading w Wielkiej Brytanii.</i></p>
<p><!--more--></p>
]]></content:encoded>
			</item>
		<item>
		<title>Sukcesy polskich naukowców w Wielkiej Brytanii</title>
		<link>/2016/07/31/sukcesy-polskich-naukowcow-w-wielkiej-brytanii/</link>
		<pubDate>Sun, 31 Jul 2016 12:30:22 +0000</pubDate>
		<dc:creator><![CDATA[Joanna]]></dc:creator>
				<category><![CDATA[Po polsku]]></category>
		<category><![CDATA[Radio]]></category>
		<category><![CDATA[Brexit]]></category>
		<category><![CDATA[nauka]]></category>
		<category><![CDATA[Polonium]]></category>
		<category><![CDATA[Science. Polish Perspectives]]></category>

		<guid isPermaLink="false">http://joannabagniewska.com/?p=1554</guid>
		<description><![CDATA[Rozmowa z Marią Wieczorkiewicz w Polskim Radiu dla Zagranicy &#8211; do odsłuchania tutaj. Co Brexit zmieni w życiu naukowców w Wielkiej Brytanii ? &#8211; pytamy dr Joannę Bagniewską z Uniwersytetu w Reading Dr Joanna Bagniewska Doktor Joanna Bagniewska jest zoologiem zajmującym się ekologią behawioralną. Młoda uczona obecnie pracuje na Uniwersytecie...]]></description>
				<content:encoded><![CDATA[<div class="bLead"><em>Rozmowa z Marią Wieczorkiewicz w Polskim Radiu dla Zagranicy &#8211; do odsłuchania <a href="http://www.radiozagranica.pl/8/251/Artykul/264377,Sukcesy-polskich-naukowcow-w-Wielkiej-Brytanii">tutaj</a>.</em></div>
<div class="bLead"><span id="ctl00_ctl00_ctl00_ContentPlaceHolder1_ContentPlaceHolder1_FirstColumn_A_ctl01_lblLead">Co Brexit zmieni w życiu naukowców w Wielkiej Brytanii ? &#8211; pytamy dr Joannę Bagniewską z Uniwersytetu w Reading</span></div>
<div class="bArticle"><img id="ctl00_ctl00_ctl00_ContentPlaceHolder1_ContentPlaceHolder1_FirstColumn_A_ctl01_imgMain" title="Dr Joanna Bagniewska" src="http://external.polskieradio.pl/files/0727af39-1b3d-4afb-93a4-2b1a95412ed9.file" alt="Dr Joanna Bagniewska" /></div>
<div class="bArticle"><span id="ctl00_ctl00_ctl00_ContentPlaceHolder1_ContentPlaceHolder1_FirstColumn_A_ctl01_lblMainImageDescription" class="imgLead">Dr Joanna Bagniewska</span><span id="ctl00_ctl00_ctl00_ContentPlaceHolder1_ContentPlaceHolder1_FirstColumn_A_ctl01_lblMainImageAuthor" class="imgAuthor"></span></div>
<div id="flashArticleDiv"></div>
<div class="bArt">
<p style="text-align:justify;"><strong>Doktor Joanna Bagniewska jest zoologiem zajmującym się ekologią behawioralną. Młoda uczona obecnie pracuje na Uniwersytecie w Reading w Wielkiej Brytanii, gdzie obok badań naukowych z powodzeniem popularyzuje także naukę. Jej doktorat na Uniwersytecie Oksfordzkim dotyczył biotelemetrii, czyli podglądactwa życia dzikich zwierząt.</strong></p>
<p style="text-align:justify;">Dr Joanna Bagniewska jest laureatką polskiej edycji konkursu popularyzatorskiego „FameLab&#8221;. Podczas polskiego finału wyjaśniała, m.in. w jaki sposób nasz organizm rozpoznaje, że jest noc i możemy odpocząć, mówiła, jakie znaczenie w tym procesie odgrywa melatonina.</p>
<div class="pelnaTresc" style="text-align:justify;">
<p>Konkurs „FameLab&#8221; jest wydarzeniem o zasięgu międzynarodowym, organizowanym we współpracy z British Council w ponad 20 krajach całego świata. W Polsce jego współorganizatorem jest Centrum Nauki Kopernik. Przedsięwzięcie ma wyłonić najlepszego popularyzatora nauk ścisłych, przyrodniczych, medycznych, rolniczych lub technicznych.</p>
</div>
<p style="text-align:justify;"><strong>Dr Joanna Bagniewska od wielu lat wspiera także młodych naukowców ze świata, a studentom z Polski doradza jak trafić na brytyjskie uczelnie.</strong></p>
<p style="text-align:justify;">Co zmieni BREXIT w życiu naukowców w Wielkiej Brytanii ? <strong>Dr Joannę Bagniewską </strong>zapytała o to <strong>Maria Wieczorkiewicz</strong>.</p>
</div>
]]></content:encoded>
			</item>
		<item>
		<title>Brytyjscy uczeni są zrozpaczeni Brexitem</title>
		<link>/2016/07/10/brytyjscy-uczeni-sa-zrozpaczeni-brexitem/</link>
		<pubDate>Sun, 10 Jul 2016 20:35:24 +0000</pubDate>
		<dc:creator><![CDATA[Joanna]]></dc:creator>
				<category><![CDATA[Po polsku]]></category>
		<category><![CDATA[badania]]></category>
		<category><![CDATA[Gazeta Wyborcza]]></category>
		<category><![CDATA[nauka]]></category>
		<category><![CDATA[Polacy w UK]]></category>

		<guid isPermaLink="false">http://joannabagniewska.com/?p=1511</guid>
		<description><![CDATA[Piotr Cieśliński,Tomasz Ulanowski &#8211; Gazeta Wyborcza Stephen Hawking podczas gali BAFTA Film Awards w Londynie (STEPHEN LOCK / EAST NEWS) Co oznacza Brexit dla brytyjskiej nauki? Znikną miliardy funtów na badania, wyschnie dopływ nowych talentów, osłabnie wymiana naukowa. Kiedy w marcu tygodnik &#8220;Nature&#8221; przeprowadził sondaż wśród przeszło 2 tys. brytyjskich...]]></description>
				<content:encoded><![CDATA[<div id="top_wrap">
<div id="holder_101" class="holder_top">
<p style="text-align:justify;"><em>Piotr Cieśliński,Tomasz Ulanowski &#8211;<a href="http://wyborcza.pl/1,75400,20355639,brytyjscy-uczeni-sa-zrozpaczeni-brexitem.html"> Gazeta Wyborcza</a></em></p>
</div>
</div>
<div id="columns_wrap">
<div id="col_left">
<div id="row_3" class="content_row">
<div id="holder_209" class="holder_cl3 holder_cl">
<div id="gazeta_article">
<div>
<p><img title="Stephen Hawking podczas gali BAFTA Film Awards w Londynie " src="http://bi.gazeta.pl/im/cf/93/10/z17380815Q,Stephen-Hawking-podczas-gali-BAFTA-Film-Awards-w-L.jpg" alt="Stephen Hawking podczas gali BAFTA Film Awards w Londynie " border="0" /></p>
<p class="desc">Stephen Hawking podczas gali BAFTA Film Awards w Londynie (STEPHEN LOCK / EAST NEWS)</p>
</div>
<p id="gazeta_article_lead" style="text-align:justify;">Co oznacza Brexit dla brytyjskiej nauki? Znikną miliardy funtów na badania, wyschnie dopływ nowych talentów, osłabnie wymiana naukowa.</p>
<div id="article">
<div id="article_body">
<div id="artykul" style="text-align:justify;">
<p>Kiedy w marcu tygodnik &#8220;Nature&#8221; przeprowadził sondaż wśród przeszło 2 tys. brytyjskich naukowców, aż 83 proc. z nich było przeciw wyjściu Wielkiej Brytanii z UE. Wyniki czerwcowego referendum ich przygnębiły.</p>
<p>&#8211; To katastrofa dla brytyjskiej nauki &#8211; komentuje Stephen Hawking.</p>
<p>&#8211; Moi znajomi są załamani &#8211; mówi dr Joanna Bagniewska, wykładowczyni Uniwersytetu w Reading.</p>
<p>Brytyjczycy mogą zostać wykluczeni ze wspólnych europejskich projektów, stracą finansowanie, a jeśli je wynegocjują na nowo, to na gorszych warunkach.</p>
</div>
</div>
</div>
</div>
<p><span id="more-1511"></span></p>
<p>&#8211; Granty europejskie sponsorują także wielu brytyjskich doktorantów &#8211; mówi dr Bagniewska. &#8211; Moi studenci boją się, że teraz nie będzie ich stać na doktorat w Wielkiej Brytanii, a wyjazd do Szwecji albo Niemiec może się nie udać, bo albo będą potrzebować wizy, albo warunki pobytu zmienią się w trakcie ich doktoratu.</p>
<p>&#8211; Ja sama jestem wściekła. Boję się, co będzie z moją pracą, bo za półtora roku kończy mi się kontrakt &#8211; dodaje badaczka.</p>
<p>Choć Wielka Brytania więcej wpłacała do budżetu unijnego, niż z niego dostawała, to w funduszach na badania i rozwój było akurat na odwrót. Według raportu komitetu naukowego Izby Lordów w latach 2007&#8211;13 na europejskie projekty badawcze Brytyjczycy wyłożyli 4,3 mld funtów. W tym samym czasie dostali z Unii na naukę aż 7 mld funtów. Brytyjskie badania nad rakiem są w 50 proc. fundowane przez UE, nanotechnologia &#8211; w 60 proc., biologia ewolucyjna &#8211; w 50 proc., a informatyka i nauki komputerowe &#8211; w 35 proc.</p>
<p>Pięć najlepszych brytyjskich uniwersytetów &#8211; Oksford, Cambridge, UCL, Imperial i Uniwersytet w Edynburgu &#8211; w ostatniej dekadzie otrzymało z UE ponad 2 mld funtów, aż jedną piątą publicznych pieniędzy, jakimi zostały zasilone.</p>
<p>&#8211; Jestem rozczarowana i zaniepokojona. Brytyjska nauka i pracujący tu naukowcy zostaną poważnie dotknięci wynikiem referendum &#8211; mówi &#8220;Wyborczej&#8221; dr Andrea Greve, uczona zajmującą się pamięcią epizodyczną w Instytucie Studiów Poznawczych i Badania Mózgu w Cambridge. &#8211; Wielka Brytania będzie musiała przyzwyczaić się do mocnego spadku europejskich funduszy badawczych. A dotąd była ich poważnym beneficjentem &#8211; dodaje.</p>
<p>Oprócz pieniędzy brytyjskie uczelnie mogą stracić dopływ talentów. Dotychczas bez trudu ściągały z całej Europy najlepszy naukowy narybek, teraz wielu studentów może się odbijać od granicy.</p>
<p>Jeszcze przed referendum ponad 150 członków szacownego Towarzystwa Królewskiego, w tym Stephen Hawking, opublikowało w &#8220;Timesie&#8221; list, w którym przestrzegali, że wyjście z UE storpeduje badania, bo zabraknie zastrzyku młodych naukowców z kontynentu. Swobodny przepływ kadr jest kluczowy dla rozwoju nauki. Około 16 proc. badaczy na brytyjskich uniwersytetach, w sumie ponad 31 tys. osób, pochodzi spoza Wielkiej Brytanii. Część z nich przyjeżdżała wraz z grantem europejskim, z którego finansowali własne badania.</p>
<p>&#8211; Jestem Niemką, ale od prawie 15 lat żyję w Wielkiej Brytanii &#8211; opowiada dr Andrea Greve. &#8211; Nagle wszystko stało się niepewne. Do tej pory zawsze czułam się tu mile widziana. Wielką Brytanię uważałam za swój dom, a oszczędności emerytalne mogłam przenosić pomiędzy różnymi krajami. Teraz to wszystko się zmieni.</p>
<p>&#8211; Ciągle jesteśmy w szoku i nie dowierzamy, że to się stało naprawdę &#8211; dodaje prof. Elizabeth Morris z Instytutu Badań Polarnych im. Scotta w Cambridge. &#8211; Spędziłam sporą część kariery, współpracując z europejskimi naukowcami i korzystając z europejskich grantów badawczych. Choć często naśmiewaliśmy się z europejskiej biurokracji, to nikt z nas nie wątpił w wartość wspólnych badań. Przyzwyczailiśmy się też do tego, że nasze projekty ściągały najlepszych młodych naukowców z całej Europy.</p>
<p>Prof. Morris ma nadzieję, że Wielka Brytania utrzyma swoje powiązania z Europejską Agencją Kosmiczną. Ale boi się, że wyjście z Unii odbije się na brytyjskim przemyśle kosmicznym. I że kraj wpadnie w recesję, w której wyniku zmniejszą się nakłady na naukę oraz służbę zdrowia i zasiłki społeczne.</p>
<p>&#8211; Właśnie oglądałam w telewizji Channel 4 rozmowę z unijnym dyplomatą z Polski, który opowiadał, że jego dziadek walczył podczas drugiej wojny u boku brytyjskich pilotów &#8211; mówi &#8220;Wyborczej&#8221;. &#8211; Był zły z powodu antypolskich tonów podczas kampanii na rzecz wyjścia z UE. Po referendum mieliśmy tu kilka jeszcze bardziej zawstydzających antypolskich incydentów. Chciałabym powiedzieć Polakom, że większość Brytyjczyków doskonale zdaje sobie sprawę z tego, że 75 lat temu staliśmy ramię w ramię przeciwko faszyzmowi. Niestety, wydaje się, że tej zarazie ponownie trzeba stawić czoło.</p>
<p>&#8211; Mam nadzieję, że ponure konsekwencje tej decyzji powoli dotrą do ludzi i pobudzą ich do refleksji nad przyszłością Wielkiej Brytanii &#8211; dodaje dr Greve.</p>
</div>
</div>
</div>
</div>
]]></content:encoded>
			</item>
		<item>
		<title>W wyniku Brexitu ucierpi nauka</title>
		<link>/2016/07/10/w-wyniku-brexitu-ucierpi-nauka/</link>
		<pubDate>Sun, 10 Jul 2016 20:12:29 +0000</pubDate>
		<dc:creator><![CDATA[Joanna]]></dc:creator>
				<category><![CDATA[Społeczeństwo]]></category>
		<category><![CDATA[badania]]></category>
		<category><![CDATA[Brexit]]></category>
		<category><![CDATA[nauka]]></category>
		<category><![CDATA[Polacy w UK]]></category>

		<guid isPermaLink="false">http://joannabagniewska.com/?p=1491</guid>
		<description><![CDATA[Wypowiedź dla Magdaleny Grzymkowskiej &#8211; Tydzień Polski   Dr Joanna Bagniewska, University of Reading Do nauki potrzeba dwóch rzeczy: po pierwsze współpracy, po drugie pieniędzy. Badania można prowadzić we własnym zakresie, ale na naukę wysokiej jakości potrzeba dość znacznych środków. Do tej pory Unia zapewniała zarówno warunki do współpracy międzynarodowej,...]]></description>
				<content:encoded><![CDATA[<div style="text-align:justify;"></div>
<div id="header" style="text-align:justify;"><em>Wypowiedź dla Magdaleny Grzymkowskiej &#8211; <a href="http://www.tydzien.co.uk/artykuly/2016/07/08/37654/">Tydzień Polski</a></em></div>
<div style="text-align:justify;"><a href="http://www.tydzien.co.uk/"><img class="logo" src="http://www.tydzien.co.uk/_img/dp_logo.png" alt="Tydzień Polski" border="0" /></a></div>
<div id="middle">
<div id="left">
<div class="single">
<div class="active" style="text-align:justify;"></div>
<div class="date" style="text-align:justify;">
<div class="left"><span class="date"><span class="time"> </span></span></div>
</div>
<div class="content">
<p style="text-align:justify;"><strong>Dr Joanna Bagniewska, University of Reading</strong></p>
<p style="text-align:justify;">Do nauki potrzeba dwóch rzeczy: po pierwsze współpracy, po drugie pieniędzy. Badania można prowadzić we własnym zakresie, ale na naukę wysokiej jakości potrzeba dość znacznych środków. Do tej pory Unia zapewniała zarówno warunki do współpracy międzynarodowej, jak i środki. Z budżetu unijnego w Wielkiej Brytanii finansowanych jest 41% badań nad rakiem, 62% badań z zakresu nanotechnologii, ponad 50% z zakresu biologii ewolucyjnej, a 94% – teorii ekonomicznej. Zastanawiam się, jaki Wielka Brytania ma pomysł na zdobycie pieniędzy na wypełnienie tej luki – bo rzekome 350 milionów funtów oszczędności niestety nie jest z gumy. . W kraju, którym ministrem nauki jest człowiek, który o nauce ma naprawdę niewielkie pojęcie, wątpię, aby fundowanie badań było dużym priorytetem. Dlatego podejrzewam, że w najbliższych latach nauka będzie bardzo niedofinansowana i nie utrzyma się na obecnym, światowym poziomie. Mówi się, że Wielka Brytania wkłada dużo do budżetu Unii. To oczywiście prawda, ale jeżeli chodzi o badania naukowe, to na każdego wydanego funta Brytyjczycy otrzymują z powrotem prawie dwa, ze względu na to, że odnoszą duże sukcesy w zdobywaniu grantów unijnych.</p>
</div>
</div>
</div>
</div>
<p><span id="more-1491"></span></p>
<div class="img size-medium wp-image-37655 alignright" style="text-align:justify;">
<p><a href="http://www.tydzien.co.uk/media/2016/07/Dr-Joanna-Bagniewska.jpg" rel="attachment wp-att-37655"><img src="http://www.tydzien.co.uk/media/2016/07/Dr-Joanna-Bagniewska-190x300.jpg" alt="Dr Joanna Bagniewska" width="190" height="300" /></a></p>
<div>Dr Joanna Bagniewska</div>
</div>
<p>Z drugiej strony mamy kwestie współpracy międzynarodowej. Staje się ona dużo łatwiejsza, jeżeli ma się jedną centralną organizację przyznającą granty. Szanse na zdobycie grantu to ok. 20%. Jeśli o dofinansowanie stara się wspólnie grupa brytyjska i francuska, to w tej chwili składają podanie razem. Gdyby ubiegały się o fundusze osobno, od własnych rządów, szanse na wspólny projekt by zmalały (prawdopodobieństwo zdobycia obu grantów to 0.2*0.2=0.04, czyli 4%). W tym momencie UE poświęca tylko 7% swojego budżetu na badania i rozwój na inicjatywy poza granicami Unii. Wątpię, aby zrobiła wyjątek na rzecz Wielkiej Brytanii.</p>
<p style="text-align:justify;">Rezygnacja ze swobodnego przepływu ludzi wiąże się z ograniczeniem programów takich jak Erasmus+ czy Horyzont2020. Przykładowo Szwajcaria musi dopłacać do swojego Erasmusa, a także nie ma nic do powiedzenia jeżeli chodzi o kierunek badań, które prowadzone są w ramach współpracy pomiędzy krajami europejskimi. Być może to samo czeka Wielką Brytanię.</p>
<p style="text-align:justify;">Uniwersytety takie jak Oxford, Cambridge, czy LSE prawdopodobnie nie ucierpią. Ale co będzie z mniej prestiżowymi uczelniami? Ze względu na podwyższone koszty mniej osób z krajów europejskich będzie chciało przyjechać. Trzeba będzie „dopchnąć” miejsca na uniwersytetach studentami z Wielkiej Brytanii, którzy normalnie na te uczelnie by się nie dostali, co spowoduje obniżenie poziomu. Z drugiej strony, rakingi uniwersyteckie opierają się na poziomie badań – jeśli na badania nie ma pieniędzy, to uniwersytet spada w rankingu. University of Reading szczyci się byciem „jednym z 200 najlepszych uniwersytetów na świecie”, dzięki czemu przyciąga studentów spoza Europy – kraje takie jak Malezja albo Arabia Saudyjska płacą stypendia za naukę na topowych uczelniach światowych. Jeśli uniwersytety wypadną poza pierwszą dwusetkę, trudniej im będzie przyciągnąć studentów z całego świata.</p>
<p style="text-align:justify;">Jeżeli chodzi o konkretne przykłady: jeden z moich kolegów naukowców starał się o założenie centrum szkolenia dla doktorantów. Wszystko szło bardzo dobrze, mieli zapewnionych sponsorów. Kilka dni temu firma duńska, która miała sponsorować lwią część tego centrum, wycofała się ze wszystkich ustaleń jako powód podając Brexit. Inny znajomy rozważa przeniesienie się do Szwecji. Nawet ja wraz z moim mężem Australijczykiem zaczęliśmy brać pod uwagę wyjazd do Niemiec lub Polski.</p>
]]></content:encoded>
			</item>
		<item>
		<title>Metoda badawcza w Klubie Młodych Odkrywców</title>
		<link>/2016/04/11/metoda-badawcza-w-klubie-mlodych-odkrywcow/</link>
		<pubDate>Sun, 10 Apr 2016 23:48:29 +0000</pubDate>
		<dc:creator><![CDATA[Joanna]]></dc:creator>
				<category><![CDATA[O popularyzacji nauki]]></category>
		<category><![CDATA[Po polsku]]></category>
		<category><![CDATA[Społeczeństwo]]></category>
		<category><![CDATA[Video]]></category>
		<category><![CDATA[Centrum Nauki Kopernik]]></category>
		<category><![CDATA[KMO]]></category>
		<category><![CDATA[nauka]]></category>

		<guid isPermaLink="false">http://joannabagniewska.com/?p=1389</guid>
		<description><![CDATA[Film z Centrum Nauki Kopernik &#8211; o metodzie badawczej.]]></description>
				<content:encoded><![CDATA[<p>Film z Centrum Nauki Kopernik &#8211; o metodzie badawczej.</p>
<p><iframe width="790" height="444" src="https://www.youtube.com/embed/qKGk2A4Qw1s?feature=oembed" frameborder="0" allow="autoplay; encrypted-media" allowfullscreen></iframe></p>
]]></content:encoded>
			</item>
		<item>
		<title>&#8220;Pszczoły pachną jak miód i skrzydełka. To mój ulubiony zapach na świecie&#8221; &#8211; wywiad z Joanną Bagniewską</title>
		<link>/2015/11/12/pszczoly-pachna-jak-miod-i-skrzydelka-to-moj-ulubiony-zapach-na-swiecie-wywiad-z-joanna-bagniewska/</link>
		<pubDate>Thu, 12 Nov 2015 17:29:19 +0000</pubDate>
		<dc:creator><![CDATA[Joanna]]></dc:creator>
				<category><![CDATA[O mojej pracy]]></category>
		<category><![CDATA[O popularyzacji nauki]]></category>
		<category><![CDATA[Po polsku]]></category>
		<category><![CDATA[Polacy w UK]]></category>
		<category><![CDATA[Społeczeństwo]]></category>
		<category><![CDATA[nauka]]></category>
		<category><![CDATA[popularyzacja nauki]]></category>
		<category><![CDATA[Science. Polish Perspectives]]></category>
		<category><![CDATA[studia zagraniczne]]></category>

		<guid isPermaLink="false">http://joannabagniewska.com/?p=1338</guid>
		<description><![CDATA[Wywiad Beaty Dżumagi dla portalu Edulandia.pl W szkole miała najgorsze oceny z biologii &#8211; dziś jest zoologiem po doktoracie na Oxfordzie. Joanna Bagniewska jest jednym z polskich naukowców pracujących w Wielkiej Brytanii. Tam też działa na rzecz promocji polskich uczonych. Nam opowiada o tym, jak popularyzować naukę wśród młodzieży, dlaczego...]]></description>
				<content:encoded><![CDATA[<div style="text-align:justify;"><em>Wywiad Beaty Dżumagi dla portalu <a href="http://www.edulandia.pl/edulandia/1,118533,19148063,pszczoly-pachna-jak-miod-i-skrzydelka-to-moj-ulubiony-zapach.html?as=1">Edulandia.pl</a></em></div>
<div style="text-align:justify;"></div>
<div style="text-align:justify;"><img title="Joanna Bagniewska jest jedną z organizatorek konferencji Science: Polish Perspectives" src="http://bi.gazeta.pl/im/42/42/12/z19148098Q,Joanna-Bagniewska-jest-jedna-z-organizatorek-konfe.jpg" alt="Joanna Bagniewska jest jedną z organizatorek konferencji Science: Polish Perspectives" border="0" /></div>
<div style="text-align:justify;"></div>
<div id="gazeta_article_lead" style="text-align:justify;">W szkole miała najgorsze oceny z biologii &#8211; dziś jest zoologiem po doktoracie na Oxfordzie. Joanna Bagniewska jest jednym z polskich naukowców pracujących w Wielkiej Brytanii. Tam też działa na rzecz promocji polskich uczonych. Nam opowiada o tym, jak popularyzować naukę wśród młodzieży, dlaczego w Stanach Zjednoczonych normalną rzeczą jest pisanie egzaminów w domu i jak można łączyć naukę z komedią.</div>
<div style="text-align:justify;"></div>
<div id="gazeta_article_body" style="text-align:justify;">
<div id="art">
<div id="art2">
<div id="artykul">
<p><b>Beata Dżumaga, Edulandia.pl: &#8211; Jesteś jedną z organizatorek konferencji Science: Polish Perspectives. Jak to się zaczęło?</b></p>
<p><b>Joanna Bagniewska:</b> &#8211; Nasza konferencja to inicjatywa, która rozpoczęła się w 2012 roku. Odbywa się już czwarty raz, co roku w Oxfordzie albo w Cambridge &#8211; wymieniamy się, żeby było sprawiedliwie. Zrzeszamy młodych naukowców polskiego pochodzenia właściwie z całego świata. W większości są to osoby z Wielkiej Brytanii i Europy, ale trafiają się też goście z poza Europy, głównie ze Stanów Zjednoczonych i z Kanady.</p>
<div></div>
<p><span id="more-1338"></span></p>
<p>&#8211; Inicjatywa różni się od innych konferencji naukowych tym, że jest skierowana nie do jednej specjalistycznej grupy, tylko do naukowców ogólnie. Chodzi o to, żeby dowiedzieć się o innych dziedzinach w jak najbardziej przejrzysty sposób. Mimo że nasi uczestnicy prowadzą badania na najwyższym światowym poziomie, muszą wypowiedzieć się o nich w sposób przystępny dla innych naukowców z zupełnie innych dziedzin. W związku z tym osiągamy ten efekt, że każdy po wyjściu z naszej konferencji czuje się mądrzejszy, bo właśnie dowiedział się czegoś np. z informatyki kwantowej albo z astronomii czy z biotechnologii, czego wcześniej nie wiedział. Nasi mówcy stosują się do takiej formuły jak TED Talk, czyli krótki występ, bardziej popularno-naukowy niż naukowy, aczkolwiek przy zachowaniu ścisłego naukowego rygoru.</p>
<p><img src="http://bi.gazeta.pl/im/cf/42/12/z19147983Q,Joanna_Bagniewska_cytat.jpg/" alt="" /></p>
<p><b>&#8211; Czym zajmujesz się na co dzień?</b></p>
<p>&#8211; Wykładam na University of Reading. Jestem zoologiem i zajmuję się głównie ekologią behawioralną, zachowaniem zwierząt i ochroną gatunków &#8211; to moja specjalizacja. Zaczęłam od studiowania biologii i byłam strasznie zawiedziona tym, że na moim uniwersytecie &#8211; Jacobs University w Bremie, w Niemczech &#8211; skupialiśmy się głównie na takich malutkich rzeczach: pracy w laboratorium, biochemii, biologii komórki itd. A ja chciałam zajmować się większymi rzeczami. Latem pojechałam na praktyki do Australii i zaczęłam pracować nad ekologią dróg. Odkryłam, że praca z ekosystemami jest o wiele ciekawsza niż praca z czymś, czego nawet nie widzę. I od tego momentu wiedziałam już, co chcę robić.</p>
<p><b>&#8211; Do którego z projektów, nad którymi pracowałaś masz największy sentyment? </b></p>
<p>&#8211; Trudno powiedzieć. Moja pierwsza praca po doktoracie była bardzo ciekawa. Wykorzystywaliśmy zmysł węchu pszczół do wykrywania narkotyków i materiałów wybuchowych. To był bardzo fajny projekt głównie ze względu na to, że pszczoły pięknie pachną. To mój ulubiony zapach na świecie. One pachną jak miód i skrzydełka. Zresztą lubię wszystkie projekty. To moja praca i nie zamieniłabym jej na nic innego.</p>
<p><b>&#8211; Dlaczego zdecydowałaś się na studia za granicą?</b></p>
<p>&#8211; Miałam bardzo dobre doświadczenie z międzynarodowymi szkołami &#8211; w Tajlandii i w Chinach. Wiedziałam, że to jest środowisko, w którym chcę się obracać, bardzo dobrze się czuję w towarzystwie międzynarodowym. Tak też chciałam spędzić kolejne kilka lat studiów. Jacobs University jest bardzo międzynarodowy. Za moich czasów było tam ok. tysiąca studentów z ponad 100 krajów. To było doświadczenie kulturowe nieporównywalne z niczym innym. Tworzyliśmy razem środowisko zupełnie unikalne &#8211; każdy czuł się tam jak u siebie, bo wszyscy byli na kampusie na tych samych warunkach, każdy był dumny ze swojej kultury i chciał się nią dzielić. Takie doświadczenie polecam każdemu.</p>
<p><b>&#8211; Jak się studiuje na zagranicznej uczelni?</b></p>
<p>&#8211; Należy odróżnić uczelnie amerykańskie i europejskie, zwłaszcza brytyjskie. W Wielkiej Brytanii zostawia się studentowi bardzo dużo swobody. Moi studenci mają może 12-18 godzin zajęć tygodniowo. W Stanach z kolei zajęcia są od rana do wieczora, wszyscy mają prace domowe, niezapowiedziane kartkówki &#8211; jak w podstawówce. Tego studenta bardzo mocno trzyma się za rękę. W Wielkiej Brytanii większa odpowiedzialność spoczywa na studencie.</p>
<p>&#8211; Studia na Zachodzie wyróżnia uczciwość. W Stanach na Rice University, gdzie studiowałam, był obowiązkowy kodeks honorowy. Każdy student przed rozpoczęciem egzaminu czy eseju musiał napisać deklarację: &#8220;Przysięgam na mój honor, że nie skorzystałem z żadnej nieautoryzowanej pomocy przy pisaniu tego egzaminu&#8221;. To był system, któremu ufali wykładowcy, i z którego korzystali studenci. Byli uczciwi i widziałam to na własne oczy. Przykład: nikt nie nadzorował egzaminu, sala była pusta, wchodzili studenci, na katedrze były dwa pudełka, w jednym kartki z egzaminami, do drugiego odkładało się wypełnione arkusze. Studenci podchodzili, zabierali arkusze egzaminacyjne, wypełniali je w ciszy, potem odkładali i odchodzili. Nikt nie ściągał, nikt nikomu nie podpowiadał.</p>
<p>&#8211; Dzięki kodeksowi honorowemu mogło się pisać egzaminy w domu. Na taki egzamin miało się 3 godziny &#8211; można go było pisać w piżamie i pijąc herbatę. Myślałam, że ludzie będą to wykorzystywać &#8211; w końcu nikt nie sprawdzi, ile czasu siedzi się nad egzaminem. Moja współlokatorka pisała taki test &#8211; pamiętam, jak oglądałyśmy telewizję i ona nagle wchodzi zupełnie roztrzęsiona i mówi: &#8220;Czy możecie przyciszyć telewizor? Bo ja właśnie piszę egzamin i zostało mi pół godziny&#8221;. Chociaż nikt nad nią nie stał z pistoletem i mogła sobie przedłużyć czas była na tyle uczciwa, że chciała się zmieścić w tych 3 godzinach.</p>
<p><b>&#8211; Co uważasz za swoje największe osiągnięcie naukowe? Z czego jesteś najbardziej dumna?</b></p>
<p>&#8211; Mogę odpowiedzieć bardzo prozaicznie, że&#8230; z prawa jazdy (śmiech). Mało naukowe, ale kosztowało mnie mnóstwo stresu. Na drugim miejscu jest doktorat z Oxfordu. Poza tym jestem dumna z wygrania konkursu FameLab &#8211; to jedno z osiągnięć, którego nikt mi nie odbierze. Jestem dumna z tego, że gdy zaczęłam swoją pierwszą pracę wykładowcy włożyłam bardzo dużo wysiłku w przygotowywanie wykładów, i teraz jestem w stanie opowiedzieć o wszystkim w czasie, który może trwać od 15 minut do 2 godzin i nic nie jest mi straszne.</p>
<p>&#8211; Pamiętam mój pierwszy tydzień, kiedy przygotowywałam się do 2-godzinnych wykładów &#8211; wykład na próbę mówiłam psu mojej koleżanki. Stwierdziłam, że nikt normalny nie będzie mnie słuchał przez 2 godziny ot tak. Chciałam powiedzieć sobie ten pierwszy wykład na głos &#8211; nigdy wcześniej nie mówiłam przez tak długi czas. No i ten chart tak siedział, słuchał&#8230; Ciężka to była publiczność, w ogóle się nie śmiał z moich dowcipów&#8230; Na szczęście nie miał żadnych pytań (śmiech).</p>
<p><img src="http://bi.gazeta.pl/im/d4/42/12/z19147988Q,Joanna_Bagniewska_cytat.jpg/" alt="" /></p>
<p><b>&#8211; Jest taka rzecz, którą chciałabyś osiągnąć naukowo?</b></p>
<p>&#8211; Chciałabym wynaleźć nową metodę rejestracji danych na moim małym sprzęcie badawczym, albo rozwiązać jakiś konflikt między ludźmi a przyrodą, bo tym się w dużej mierze zajmuję, ochroną gatunków. Ale jestem człowiekiem, który raczej nie ma marzeń i celów, żyję tym, co jest tu i teraz &#8211; w związku z tym takie pytania są dla mnie bardzo trudne. Staram się brać życie takim, jakie jest.</p>
</div>
<div></div>
</div>
</div>
</div>
<p><b>&#8211; Jakie są Twoje plany na przyszłość?</b></p>
<p>&#8211; Chciałabym zostać na uczelni, aczkolwiek wszystko zależy od tego jak będzie wyglądać finansowanie na mojej uczelni i na uczelniach w ogóle. Ale jeżeli nie, to prawdopodobnie zajęłabym się popularyzacją nauki.</p>
<p><b>&#8211; Jak można popularyzować naukę wśród młodzieży? W tym wieku młodzi ludzie raczej interesują się wszystkim, tylko nie szkołą.</b></p>
<p>&#8211; Rozumiem młodzież, sama w szkole nienawidziłam biologii &#8211; to był najnudniejszy przedmiot. Miałam z niego zawsze najgorsze oceny. W programie nie było ani jednej rzeczy o zwierzętach. Wszystko było na poziomie komórki, pamiętam też jakieś cykle rozrodcze widłaków, skrzypów, grzybów&#8230; To było abstrakcyjne &#8211; ja nie byłam w stanie rozróżnić podstawowych gatunków grzybów, a tu kazano mi się uczyć o ich reprodukcji. Przerost formy nad treścią. Chciałam się uczyć więcej ekologii, zachowania zwierząt &#8211; bardziej życiowych, ciekawszych dziedzin biologii.</p>
<p>&#8211; Więc współczuję dzisiejszym uczniom, ale jednocześnie chciałam im powiedzieć, żeby nie tracili nadziei, bo nawet z fatalnymi ocenami z biologii można zostać zoologiem i zdobyć doktorat z Oxfordu. Nie należy się zniechęcać &#8211; nauczyciele są różni i niestety niewielu jest w stanie zaciekawić swoim przedmiotem. Dużo zależy od nauczyciela, ale nie wszystko. Wydaje mi się, że istotne są wszelkie zajęcia pozalekcyjne, podążanie za swoją pasją. Ja np. pracowałam w schroniskach dla zwierząt, chodziłam pomagać przy obrączkowaniu ptaków &#8211; starałam się swoją pasję wykorzystywać pozalekcyjnie. Wychodzenie z takimi inicjatywami do szkół jest jedną z ważnych rzeczy.</p>
<p><img src="http://bi.gazeta.pl/im/d2/42/12/z19147986Q,Joanna_Bagniewska_cytat.jpg/" alt="" /></p>
<p>&#8211; W Wielkiej Brytanii mamy program popularyzatorski &#8220;I&#8217;m a Scientist, Get me out of here!&#8221;, gdzie naukowcy rozmawiają na czacie z gimnazjalistami, licealistami. Uczniowie na co dzień nie mają styczności z kimś, kto jest naukowcem. A tutaj mogą zadawać pytania o konkretną dziedzinę, albo zupełnie ogólne. Koleżankę ktoś zapytał: &#8220;Co je naukowiec?&#8221; Nie wiedziała, co na to odpowiedzieć. Dydaktycznie, na zasadzie: &#8220;Tylko zdrowe warzywa i owoce&#8221;?</p>
<p><img src="http://bi.gazeta.pl/im/d0/42/12/z19147984Q,Joanna_Bagniewska_cytat.jpg/" alt="" /></p>
<p>&#8211; Biorę udział w programie Soap Box Science, który polega na tym, że stajemy na skrzynkach na środku ulicy albo w muzeum i zagadujemy ludzi na zasadzie: &#8220;Czy chce pani porozmawiać z zoologiem?&#8221; Ostatnio stałam tak w Muzeum Przyrodniczym w Londynie i rozmawiałam o polowaniach. Było to bardzo ciekawe doświadczenie, podejrzewam że dla obu stron, dla mnie zdecydowanie. Bo ludzie mają możliwość dowiedzenia się czegoś niesztampowego, ja mam okazję porozmawiać z kimś, kto nie ma wiedzy na dany temat, ale może zadawać bardzo ciekawe pytania. Z takich doświadczeń budują się kolejne i to jest coś, co zaczyna ludzi zaciekawiać.</p>
<p><b>&#8211; Dlaczego naukowcom tak trudno jest dotrzeć do młodych ludzi?</b></p>
<p>&#8211; Wydaje mi się, że wielu naukowców cierpi na nadmiar słownictwa technicznego. Mają poczucie, że muszą mówić mądrze &#8211; tak mądrze, żeby nikt ich nie zrozumiał. Wtedy czują się inteligentniejsi od innych i wychodzą z poczuciem wyższości, a to nie o to chodzi. To mnie jako naukowcowi powinno zależeć na tym, żeby widz zrozumiał mój przekaz. W związku z tym powinnam mówić prostym językiem, żeby widz skorzystał z tego jak najbardziej. Naukowcy nie są do tego przyzwyczajeni, bo w czasopismach naukowych wymaga się od nich żargonu, specjalistycznego słownictwa, a potem wychodzą z takim wykładem do ludzi i ludzie zasypiają. Trudno im się dziwić.</p>
<p><img src="http://bi.gazeta.pl/im/d1/42/12/z19147985Q,Joanna_Bagniewska_cytat.jpg/" alt="" /></p>
<p style="text-align:justify;">&#8211; W Wielkiej Brytanii bardzo popularne są stand-up comedy, czyli takie skecze na zasadzie: na scenie stoi jeden komik z mikrofonem i opowiada dowcipy. Ja się tym zajmuję w kontekście nauki. Opowiadam o tym co robię, o swoich badaniach czy generalnie o ciekawostkach naukowych, ale w taki dość zabawny i przystępny sposób. I ludzie się śmieją. Najpierw nie wiedzą co ich czeka, ale potem zaczynają się śmiać i jest fajnie. Bo generalnie występy komediowe niewiele się różnią od wykładów. Ja lubię rozśmieszać moich studentów. Oni się śmieją, czasami sami nie wiedzą, czy należy się śmiać czy nie, czy ona to powiedziała na serio, ale wyzwala to moją wewnętrzną diwę. A ponieważ nie umiem śpiewać to opowiadam dowcipy.</p>
<p style="text-align:justify;"><img src="http://bi.gazeta.pl/im/d3/42/12/z19147987Q,Joanna_Bagniewska_cytat.jpg/" alt="" /></p>
<p style="text-align:justify;"><span class="txt_srodtytul"><b>Kwestionariusz naukowca</b></span></p>
<p style="text-align:justify;"><img src="http://bi.gazeta.pl/im/75/42/12/z19148149Q,Dr_Joanna_Bagniewska.jpg/" alt="" /></p>
<p style="text-align:justify;"><b>Imię i nazwisko:</b> Joanna Bagniewska</p>
<p style="text-align:justify;"><b>Rok urodzenia:</b> 1984</p>
<p style="text-align:justify;"><b>Uczelnia:</b> University of Reading</p>
<p style="text-align:justify;"><b>&#8211; Wymień 3 cechy dobrego naukowca.</b></p>
<p style="text-align:justify;">&#8211; Dociekliwość, niezłomność, pasja.</p>
<p style="text-align:justify;"><b>&#8211; Co byś radziła młodym osobom, które są zafascynowane nauką i chciałyby się dalej rozwijać w tym kierunku? </b></p>
<p style="text-align:justify;">&#8211; <b>Po pierwsze:</b> nie przejmujcie się ocenami. Nie zawsze program szkolny odpowiada rzeczywistości. Oczywiście powinno się starać mieć dobre oceny, ale jeżeli wam nie wyjdzie to nie znaczy, że nie zostaniecie dobrymi naukowcami.</p>
<p style="text-align:justify;">&#8211; <b>Po drugie:</b> jeżeli życie nie toczy się po waszej myśli, trzeba je wziąć we własne ręce i pokierować nim. Tak jak w moim przypadku &#8211; kiedy w Niemczech męczyłam się nad komórkami w laboratoriach i stwierdziłam, że wcale nie chcę tutaj być, znalazłam kurs zachowania zwierząt na drugim końcu kraju, w Norymberdze. I miałam na tyle duży tupet, żeby po pierwsze pójść do swoich profesorów i poprosić ich o zwolnienie na dwa tygodnie, a po drugie powiedziałam, że to jest coś, czego chcę się bardziej uczyć i skoro nie ma tego w programie, to uniwersytet powinien zapłacić za mój kurs. I oni się zgodzili. To nie jest tak, że życie poda ci rozwiązanie na talerzu. Trzeba nim pokierować samemu.</p>
<p style="text-align:justify;">&#8211; <b>Trzecia rzecz:</b> nie do końca należy słuchać innych. Np. moja mama była przerażona tym, że chciałam studiować coś związanego ze zwierzętami. Była przekonana, że skończy się tak, że będę musiała wkładać ręce krowom w nieprzyzwoite miejsca i użerać się z rolnikami. Że nikt mnie nie będzie szanował, bo jestem kobietą, a zoolog to żaden zawód dla kobiety. A trzeba sprawdzić na własnej skórze, jak dany zawód wygląda.</p>
]]></content:encoded>
			</item>
		<item>
		<title>W laboratorium i na parkiecie</title>
		<link>/2014/09/08/w-laboratorium-i-na-parkiecie/</link>
		<pubDate>Mon, 08 Sep 2014 19:54:56 +0000</pubDate>
		<dc:creator><![CDATA[Joanna]]></dc:creator>
				<category><![CDATA[O mojej pracy]]></category>
		<category><![CDATA[O popularyzacji nauki]]></category>
		<category><![CDATA[Po polsku]]></category>
		<category><![CDATA[Polacy w UK]]></category>
		<category><![CDATA[komunikacja]]></category>
		<category><![CDATA[nauka]]></category>
		<category><![CDATA[zoologia]]></category>

		<guid isPermaLink="false">http://jbagniewska.wordpress.com/?p=809</guid>
		<description><![CDATA[Rozmowa z Dariuszem Dzikowskim w Gońcu Polskim   Krzyczące rośliny, kurczące się jądra chomików, pszczoły szukające narkotyków na lotnisku… Z dr Joanną Bagniewską, zoologiem z Nottingham Trent University, rozmawia Dariusz Dzikowski. Niedawno wygrała pani polską edycję konkursu dla naukowców Fame Lab. Z czego bardzo się cieszę. Moment w którym odbierałam...]]></description>
				<content:encoded><![CDATA[<p><a href="https://jbagniewska.files.wordpress.com/2014/09/goniec.png"><img class="aligncenter wp-image-810 size-full" src="https://jbagniewska.files.wordpress.com/2014/09/goniec.png" alt="goniec" width="931" height="655" /></a></p>
<p><em>Rozmowa z Dariuszem Dzikowskim w <a href="http://issuu.com/goniec.polski/docs/pedzio_bf2f75bb8d0824/14?e=2301625/9199768">Gońcu Polskim</a></em></p>
<p><strong> </strong></p>
<p><strong>Krzyczące rośliny, kurczące się jądra chomików, pszczoły szukające narkotyków na lotnisku… Z dr Joanną Bagniewską, zoologiem z Nottingham Trent University, rozmawia Dariusz Dzikowski.</strong></p>
<p><span id="more-809"></span></p>
<p><strong>Niedawno wygrała pani polską edycję konkursu dla naukowców Fame Lab.</strong></p>
<p>Z czego bardzo się cieszę. Moment w którym odbierałam nagrodę (35 tys. zł – przyp. DD), był bardzo wzruszający. Fruwające dookoła konfetti, dźwięki przeboju „We are the champions”, no i duża satysfakcja.</p>
<p>Konkurs, organizowany przy współudziale British Council, ma kilkuletnią tradycję. Po raz pierwszy odbył się w 2005 r. w Wielkiej Brytanii, po czym jego idea rozprzestrzeniła się na inne kraje.</p>
<p><strong> </strong></p>
<p><strong>A głównym celem jest przybliżenie w interesujący sposób wybranego zagadnienia naukowego.</strong></p>
<p>Prelegent ma na to trzy minuty, a oceniane są trzy elementy: charyzma, przejrzystość i treść. Tegoroczna polska edycja odbyła się w Centrum Nauki Kopernik w Warszawie – zgłoszenia napływały z całej Polski, ale też od naszych rodaków mieszkających za granicą. Do półfinału zakwalifikowało się 25 osób, do finału awansowało 10. Byli reprezentanci różnych dyscyplin naukowych, ja reprezentowałam zoologię i w swoim pierwszym wystąpieniu opowiadałam o tym, jak rośliny krzyczą.</p>
<p><strong>Rośliny krzyczą?</strong></p>
<p>I to bardzo sugestywnie, bo chemicznie. Jeśli zostaną ugryzione, na przykład przez gąsienicę, wydzielają substancje lotne, informując w ten sposób o ataku intruza. To znak dla innych roślin, które zaczynają wytwarzać substancje blokujące enzymy trawienne, co skutkuje tym, że napastnik nie może skorzystać z ich wartości odżywczych. Ale  to również sygnał dla drapieżników i pasożytów, które wyczuwając zapach pojawiają się na miejscu, żeby pomścić roślinę.</p>
<p><strong>W finale przedstawiła pani inną ciekawą historię.</strong></p>
<p>Swoje wystąpienie zaczęłam od pytania skierowanego do panów, czy chętnie kładliby się spać, gdyby im powiedziano, że od snu kurczą się jądra.</p>
<p><strong>A kurczą?</strong></p>
<p>Punktem wyjścia jest tu melatonina, substancja produkowana przez ludzki organizm, często wykorzystywana jako środek nasenny. Tymczasem 20 lat temu chomiki, którym podawano melatoninę, często spotykała ta przypadłość. No i panowie wpadli w panikę.</p>
<p><strong>Trudno się dziwić.</strong></p>
<p>Zdecydowanie. Nie ma się jednak czego obawiać, gdyż biologia mężczyzn i chomików znacznie się różni, choćby dlatego, że te ostatnie hibernują w zimie. A wniosek jest jeden – naukowe badania przeprowadzane na zwierzętach nie zawsze mają przełożenie na ludzi.</p>
<p><strong>Wygrana w polskiej edycji Fame Lab otworzyła pani furtkę do udziału międzynarodowym finale konkursu.</strong></p>
<p>Odbył się on trzy tygodnie później w Cheltenham, a wzięli nim udział zwycięzcy edycji krajowych. Wśród nich byli naukowcy z 23 krajów, m.in. USA, Hongkongu, Egiptu, Korei. Tu również były dwa etapy, do ostatecznej rozgrywki awansowało 10 osób.</p>
<p>Ja w pierwszym swoim wystąpieniu mówiłam, podobnie jak w Warszawie, o chomikach, natomiast w finale poruszyłam temat pszczół. Badania w których brałam udział wykazały bowiem, że te sympatyczne owady, dzięki ich znakomitemu węchowi, można wykorzystać na lotnisku do wykrywania narkotyków bądź substancji wybuchowych. Umieszczone w specjalnych pojemnikach sprawdzają się na tym polu lepiej niż psy.</p>
<p><strong>Ale to dopiero melodia przyszłości.</strong></p>
<p>Myślę jednak, że nieodległej. Jeśli wszystko pójdzie zgodnie z planem, pszczoły powinny wejść do służby jako celnicy.</p>
<p><strong>W Cheltenham nie zdobyła pani głównego trofeum, ale obie pani prezentacje nie przeszły bez echa.</strong></p>
<p>Całą imprezę wygrał przedstawiciel Beneluksu, Padraic Flood, który opowiadał o fotosyntezie. Natomiast ja dostałam nagrodę od zwycięzców poprzednich edycji – pamiątkową tabliczkę i dwie książki naukowe.</p>
<p><strong>Pochodzi pani z Gdańska, jednak naukowo rozwija się na Zachodzie.</strong></p>
<p>Po skończeniu liceum wyjechałam na studia biologiczne na Jacobs University w Bremie. W międzyczasie zaliczyłam półroczny staż na Rice University w Houston, po czym, po powrocie do Europy, zakotwiczyłam na Uniwersytecie Oksfordzkim, gdzie dostałam stypendium. Tam napisałam pracę magisterską na temat monitorowania szakali i lisów, które prowadziłam w Republice Południowej Afryki.</p>
<p><strong>I zrodził się pomysł na doktorat. </strong></p>
<p>Myślałam o tym już wcześniej, ale przewód doktorski, jak się okazało po czasie, to samotny proces; praca, w której człowiek zdany jest tylko na siebie. Trzeba do tego dużo motywacji, samozaparcia i wielu wyrzeczeń, co ma również przełożenie na życie prywatne. To nie jest łatwy okres, bo ciągle ma się świadomość, że coś wisi nad głową, ale będąc już na mecie jest bardzo przyjemnie. Pracę doktorską obroniłam w ubiegłym roku, a pod lupę wzięłam populację gatunków inwazyjnych w Wielkiej Brytanii. Obecnie pracuję na Nottingham Trent University.</p>
<p><strong>Zoologiem trzeba się urodzić?</strong></p>
<p>Różnie z tym bywa, mnie od najmłodszych lat interesowały zwierzęta. W domu trzymaliśmy a to świnki morskie, a to papużki, a to szczury. Mama kupowała dużo książek, które ja i brat (obecnie jest klimatologiem) chłonęliśmy. Ale przy wyborze studiów nie byłam do końca pewna jaką drogą chcę iść – myślałam o architekturze, sinologii, zootechnice. Ostatecznie jednak zdecydowałam się na zoologię.</p>
<p>Tu ciekawostka. Podczas studiów w Bremie mój kolega miał węża, który pewnego dnia uciekł. A ponieważ zostały mu cztery myszy, którymi karmił gada, nie wiedział co z nimi zrobić. No więc zaopiekowałam się nimi, a z czasem ich liczba wzrosła do 14. W sąsiednim pokoju mieszkał chłopak, który był fanem roślin, praktycznie całe pomieszczenie było ich pełne. Zapach tej zwierzęco-roślinnej mieszanki był iście wybuchowy. W końcu zrobiliśmy odświeżanie, po którym wspólnie doszliśmy do wniosku – od zapachu myszy gorszy jest tylko zapach myszy i odświeżacza.</p>
<p><strong>Ale nie tylko biologią pani żyje.</strong></p>
<p>Uwielbiam taniec towarzyski. Walc, tango, fokstrot. Od przyjazdu do Oxfordu brałam udział w turniejach tanecznych, występowałam w  uniwersyteckiej drużynie. To był świetny okres, prawie zawsze wygrywaliśmy…</p>
]]></content:encoded>
			</item>
		<item>
		<title>Niełatwo jest mówić prosto o nauce</title>
		<link>/2014/07/07/nielatwo-jest-mowic-prosto-o-nauce/</link>
		<pubDate>Mon, 07 Jul 2014 13:50:20 +0000</pubDate>
		<dc:creator><![CDATA[Joanna]]></dc:creator>
				<category><![CDATA[O popularyzacji nauki]]></category>
		<category><![CDATA[Po polsku]]></category>
		<category><![CDATA[FameLab]]></category>
		<category><![CDATA[nauka]]></category>
		<category><![CDATA[Polacy w UK]]></category>
		<category><![CDATA[pszczoły]]></category>

		<guid isPermaLink="false">http://jbagniewska.wordpress.com/2014/07/07/nielatwo-jest-mowic-prosto-o-nauce/</guid>
		<description><![CDATA[Na moim uniwersytecie w Nottingham czuję się lokalnym ambasadorem polskości – mówi dr Joanna Bagniewska, zwyciężczyni polskiej edycji konkursu FameLab. Dr Joanna Bagniewska to zoolożka i wykładowczyni ekologii i bioróżnorodności na Nottingham Trent University. Zwyciężyła w polskiej edycji FameLab i reprezentowała Polskę w międzynarodowym finale tego konkursu w Chentelham w...]]></description>
				<content:encoded><![CDATA[<p><a href="http://jbagniewska.files.wordpress.com/2014/07/polandgov2.png"><img class="aligncenter size-full wp-image-739" src="http://jbagniewska.files.wordpress.com/2014/07/polandgov2.png" alt="polandgov2" width="500" height="364" /></a></p>
<p><strong>Na moim uniwersytecie w Nottingham czuję się lokalnym ambasadorem polskości – mówi dr Joanna Bagniewska, zwyciężczyni polskiej edycji konkursu FameLab.</strong></p>
<p><span id="more-738"></span>Dr Joanna Bagniewska to zoolożka i wykładowczyni ekologii i bioróżnorodności na Nottingham Trent University. Zwyciężyła w polskiej edycji FameLab i reprezentowała Polskę w międzynarodowym finale tego konkursu w Chentelham w Anglii. Zdobyła tam nagrodę przyznawaną przez laureatów poprzednich edycji FameLab. Celem konkursu jest wyłonienie naukowca z darem krasomówczym, który swoją trzyminutową prezentacją potrafi porwać tłumy. Dr Bagniewskiej się to udało.</p>
<p><strong>Aleksandra Stanisławska, Polska.pl: Podczas międzynarodowego finału FameLab zdobyła Pani nagrodę przyznawaną przez laureatów poprzednich edycji tego konkursu. To duże wyróżnienie. Czy dotarcie do tak wysokiej lokaty było trudnym zadaniem?</strong></p>
<p>Dr Joanna Bagniewska: Poprzeczka była ustawiona wysoko, bo dwoje moich poprzedników – zwycięzców polskiego FameLabu – znalazło się w ścisłym gronie 10 finalistów międzynarodowej edycji konkursu. Nie mogłam sobie pozwolić na to, by nie wejść do finału, odczuwałam sporą presję, by jak najlepiej reprezentować Polskę. Konkurencja była duża, finaliści świetnie przygotowani, więc nagroda przyznana przez laureatów jest dla mnie naprawdę dużym wyróżnieniem. Są to ludzie, którzy dobrze wiedzą, o co chodzi w tym konkursie.</p>
<p><strong>Czy trudno jest opowiadać o nauce w prosty sposób, zrozumiały dla szerokiego grona odbiorców, tak jak to muszą robić uczestnicy konkursu FameLab?</strong></p>
<p>Przedstawienie zagadnienia naukowego w sposób ciekawy, a jednocześnie bardzo prosty, jest trudnym zadaniem. Jest to prawdziwym wyzwaniem zwłaszcza dla zoologa. Dlaczego? Bo jak tu mówić o zwierzętach, nie pokazując ich? A przecież takie są reguły tego konkursu: to moje zdolności krasomówcze muszą przemówić ludziom do wyobraźni, a nie dodatkowe zdjęcia czy filmy. Dlatego wybór tematu, o którym miałam mówić, nie był oczywisty. W polskiej części konkursu zdecydowałam się opowiedzieć o wpływie melatoniny na rozmiar jąder chomików, bo to był temat podchwycony przez prasę i bezzasadnie odnoszony do ludzi. W międzynarodowym finale mówiłam już o moich własnych badaniach nad pszczołami, które tresowałam pod kątem poszukiwania narkotyków. Pszczołom wystarczy bowiem 6 sekund, by nauczyły się konkretnej woni i potrafiły ją rozpoznać. A wykrywają nawet śladowe ilości narkotyków czy materiałów wybuchowych. Można wytrenować je tak, aby czując w próbce powietrza zapach na przykład heroiny, wysuwały zwinięty w rurkę języczek. W tym przypadku wybór tematu prezentacji był więc naturalny.</p>
<p><strong>FameLab to konkurs dla tych, którzy popularyzują naukę. Czy wysokie lokaty pomogły Pani w tym zadaniu?</strong></p>
<p>Po zwycięstwie w polskiej edycji konkursu spotkałam się z olbrzymim zainteresowaniem mediów. Mogłam opowiedzieć o moich badaniach, nawiązałam też współpracę z „Gazetą Wyborczą”, dla której zaczynam pisywać artykuły popularnonaukowe. Tę popularność wykorzystałam też do tego, by szerzej opowiedzieć o konferencji naukowej „Science. Polish Perspectives”, której jestem współorganizatorką. Odbywa się ona od dwóch lat w Cambridge lub Oxfordzie w Wielkiej Brytanii i jest pierwszą inicjatywą łączącą młodych Polaków pracujących naukowo za granicą. To świetna okazja, by pokazać, czym się zajmujemy, jak dużą społeczność stanowimy i jak wiele mamy światowej nauce do zaoferowania.</p>
<p><strong>Czy zna Pani wielu polskich naukowców pracujących w Wielkiej Brytanii?</strong></p>
<p>W Oxford University, z którym związana byłam przez ponad 7 lat, pracuje kilkudziesięciu polskich naukowców. To duża i dobrze rozpoznawalna społeczność. Natomiast na moim obecnym wydziale w Nottingham Trent University jestem jedyną wykładowczynią z Polski. Dlatego staram się zachowywać zawsze tak, jakbym była pierwszą spotkaną Polką dla osób, z którymi się stykam, takim lokalnym ambasadorem polskości. Nigdy nie zdarzyło mi się doświadczyć uprzedzeń ze strony Brytyjczyków czy osób innych narodowości. Zawsze jest to życzliwość pomieszana z zaciekawieniem.</p>
<p><strong>Czy w przyszłości zamierza Pani wziąć udział w innych konkursach skierowanych do popularyzatorów nauki?</strong></p>
<p>Tak, naturalnie! Na razie jednak nie mam sprecyzowanych planów.</p>
<p>Rozmawiała Aleksandra Stanisławska, <a href="http://www.polska.pl/Nielatwo,jest,mowic,prosto,o,nauce,Kalendarium,5577x4438.html">polska.pl</a></p>
]]></content:encoded>
			</item>
		<item>
		<title>Joanna Bagniewska. Zoolożka wie od czego chomikom kurczą się jądra</title>
		<link>/2014/07/01/joanna-bagniewska-zoolozka-wie-od-czego-chomikom-kurcza-sie-jadra/</link>
		<pubDate>Tue, 01 Jul 2014 00:22:40 +0000</pubDate>
		<dc:creator><![CDATA[Joanna]]></dc:creator>
				<category><![CDATA[O mojej pracy]]></category>
		<category><![CDATA[O popularyzacji nauki]]></category>
		<category><![CDATA[Po polsku]]></category>
		<category><![CDATA[Polacy w UK]]></category>
		<category><![CDATA[Społeczeństwo]]></category>
		<category><![CDATA[badania]]></category>
		<category><![CDATA[Cambridge]]></category>
		<category><![CDATA[FameLab]]></category>
		<category><![CDATA[Gazeta Wyborcza]]></category>
		<category><![CDATA[kobiety]]></category>
		<category><![CDATA[nauka]]></category>
		<category><![CDATA[Oxford]]></category>
		<category><![CDATA[seksizm]]></category>
		<category><![CDATA[Wysokie Obcasy]]></category>

		<guid isPermaLink="false">http://jbagniewska.wordpress.com/?p=723</guid>
		<description><![CDATA[&#160; Wykorzystywaliśmy pszczoły do wykrywania kokainy, heroiny, materiałów wybuchowych. Pszczoła ma węch lepszy od psa, jej trening trwa sześć sekund. Rozmowa z Joanną Bagniewską &#8211; Małgorzata Borkowska, Wysokie Obcasy. Właśnie wygrałaś polski FameLab. Co to za konkurs? Zmusza młodych naukowców do opowiedzenia o jakiejś koncepcji naukowej w zrozumiały i atrakcyjny sposób....]]></description>
				<content:encoded><![CDATA[<p><a href="https://jbagniewska.files.wordpress.com/2014/07/wo.png"><img class="aligncenter size-full wp-image-724" src="http://jbagniewska.files.wordpress.com/2014/07/wo.png" alt="WO" width="500" height="279" /></a></p>
<p>&nbsp;</p>
<div id="gazeta_article_lead">Wykorzystywaliśmy pszczoły do wykrywania kokainy, heroiny, materiałów wybuchowych. Pszczoła ma węch lepszy od psa, jej trening trwa sześć sekund. Rozmowa z Joanną Bagniewską &#8211; Małgorzata Borkowska, <a href="http://www.wysokieobcasy.pl/wysokie-obcasy/1,114757,16213103,Joanna_Bagniewska__Zoolozka_wie_od_czego_chomikom.html">Wysokie Obcasy</a>.</div>
<div></div>
<div></div>
<p><span id="more-723"></span></p>
<div></div>
<div></div>
<div id="gazeta_article_body">
<div id="art">
<div id="art2">
<div id="artykul"><span class="txt_pytanie"><b>Właśnie wygrałaś polski FameLab. Co to za konkurs? </b></span>Zmusza młodych naukowców do opowiedzenia o jakiejś koncepcji naukowej w zrozumiały i atrakcyjny sposób. Wystąpienie jest kierowane do &#8220;nienaukowej publiczności&#8221; i trwa trzy minuty. Można w trakcie używać niewielkich rekwizytów.</p>
<p><span class="txt_pytanie"><b>Ty wyszłaś na scenę w szlafroku i ? </b></span></p>
<p>Spytałam panów, czy spaliby spokojnie, gdybym im powiedziała, że podczas snu kurczą im się jądra.</p>
<div></div>
<p><span class="txt_pytanie"><b>I co? Pomruk grozy na sali? </b></span></p>
<p>Raczej chichot. I zaciekawienie. Opowiadałam przede wszystkim o chomikach, którym podawano melatoninę. To &#8220;hormon snu&#8221;, innymi słowy &#8211; ciemność wyrażona chemicznie. Dzięki niej nasze narządy wewnętrzne wiedzą, że jest czas na odpoczynek. Samcom chomików, którym podawano melatoninę, znacznie kurczyły się jądra. A działo się tak dlatego, że od dużych dawek melatoniny chomiki zapadały w torpor, czyli odrętwienie. To dla nich znak, że mogą odciąć prąd organom, które nie są absolutnie niezbędne. Mężczyźni to nie chomiki &#8211; nie hibernują, więc ich jądrom nic nie grozi.</p>
<p><span class="txt_pytanie"><b>Skąd taki temat? </b></span></p>
<p>Jakiś czas szukałam tematu. Przypomniałam sobie jeden z wykładów ze studiów licencjackich, zoologii na Jacobs University w Bremie. Był o sezonowych zachowaniach zwierząt, w tym o hibernacji. Mojego profesora frustrowało to, że wszystkie wyniki, które uzyskuje na chomikach, są od razu podchwytywane przez media i przekładane na ludzi. To powoduje, że wiele osób jest krytycznie nastawionych do badań naukowych, a nie do medium, które je &#8211; w dość dowolny sposób &#8211; interpretuje. Niesłusznie! Taka była puenta mojego wystąpienia.</p>
<p><span class="txt_pytanie"><b>Które jury uznało za najlepsze. Nagrodą jest 30 tys. zł &#8211; na co je przeznaczysz? </b></span></p>
<p>Lwia część pójdzie na publikację części moich badań naukowych dotyczących norek amerykańskich jako jednego z najbardziej inwazyjnych gatunków w Europie. Uważam, że skoro badania zostały opłacone z pieniędzy publicznych, to publicznie dostępne powinny być też ich wyniki. Dlatego chcę publikować w pismach dostępnych dla wszystkich za darmo. Jednak ponieważ muszą one na siebie zarobić, to koszt publikacji ponoszą autorzy. To 800-1300 funtów. Resztę chcę dołożyć do konferencji &#8220;Science. Polish Perspectives&#8221;, którą współorganizuję w listopadzie tego roku. Odbywa się w Cambridge, zapraszamy na nią naukowców polskich i polskiego pochodzenia. Z bardzo wielu dziedzin &#8211; od informatyki kwantowej do psychologii &#8211; więc zmusza do mówienia o swojej dziedzinie w zrozumiały sposób i otwiera wiele drzwi. Mnie zaproszono po niej na warszawski TEDx. Tam też mówiłam o norce.</p>
<p><span class="txt_pytanie"><b>Doktoryzowałaś się &#8220;z norki&#8221;? </b></span></p>
<p>Dokładnie &#8211; z biotelemetrii. Opracowałam nowatorskie zastosowanie metod analityczno-statystycznych do badania zachowań norki, które trudno zbadać tradycyjnymi metodami, bo jest zwierzęciem ziemno-wodnym. To małe zwierzątko, większe od fretki, które potrafi biegać, wspinać się, nurkować, dostawać się w miejsca niedostępne dla innych drapieżników &#8211; samice dostają się do nor wszystkich innych zwierząt. Dlatego dziś wśród europejskich gatunków inwazyjnych &#8211; czyli takich, które nie występowały na danym terenie, dopóki ich tam nie przywieziono &#8211; norka jest wrogiem publicznym numer jeden.</p>
<p><span class="txt_pytanie"><b>Dlaczego? </b></span></p>
<p>Stanowi zagrożenie dla innych gatunków, w tym ogromnych kolonii ptaków. W Wielkiej Brytanii ptaki mają kolonie lęgowe na wysepkach położonych w promieniu kilku kilometrów od głównej wyspy, np. w Szkocji. Do momentu przybycia norek ptaki były tam bardzo bezpieczne. Ale norka, jak żaden inny drapieżnik, może tę odległość przepłynąć. Jak już się tam znajdzie, jest jak dziecko w sklepie ze słodyczami. Nie kalkuluje, czy jedzenia wystarczy na przyszłość. Zabija, ile może &#8211; do stu pisklaków w trakcie jednego polowania, nawet jeśli nie jest w stanie ich zjeść. Dorosłe ptaki próbują atakować norki, ale zrywając się do ataków, opuszczają gniazda, a wtedy i jaja, i pisklęta &#8211; jeśli nie zostaną upolowane &#8211; po prostu się wyziębiają.</p>
<p>Norki mogą zdziesiątkować kolonie ptaków morskich i ograniczyć ich populację nawet o połowę.</p>
<p><span class="txt_pytanie"><b>I ty postulowałaś walkę z norkami? </b></span></p>
<p>Moje badania dotyczyły wyłącznie ich zachowań. Nigdy nie zabiłam żadnego zwierzęcia, co jest dla zoologa doświadczeniem zmieniającym życie. Trudno jest jednak pracować z gatunkiem inwazyjnym. Z jednej strony lubię norki &#8211; są ładne, mądre, ciekawskie. W Ameryce Północnej, skąd pochodzą, ich obecność świadczy m.in. o tym, że woda w pobliskich potokach jest czysta.</p>
<p>Nie jest winą norki, że znalazła się w niewłaściwym miejscu. Przywieziono ją z Ameryki Północnej na fermy zwierząt futerkowych, z których uciekła, powodując katastrofę ekologiczną w całej Europie. A zatem mimo że mam do norek stosunek emocjonalny, rozumiem, iż trzeba zajmować się kontrolą ich populacji.</p>
<p><span class="txt_pytanie"><b>To co dla norek i dla środowiska zrobił twój doktorat? </b></span></p>
<p>Udowodniłam, że przy użyciu prostych rejestratorów danych, mierzących temperaturę i ciśnienie, możemy badać okresy aktywności norek w wodzie i na lądzie, a także mierzyć ich zapotrzebowanie energetyczne. Tego typu wiedza jest podstawą dalszego działania &#8211; zanim zaczniemy tępić gatunki inwazyjne albo chronić gatunki zagrożone, musimy wiedzieć o nich jak najwięcej, metody biotelemetryczne bardzo się do tego przydają.</p>
</div>
<div id="artykul">Podczas doktoratu miałam kłopot z pytaniami dotyczącymi użyteczności tego, co badam. Prowadzę tzw. badania podstawowe, pogłębiam więc &#8211; powiedzmy &#8211; wiedzę ludzkości, ale nie leczę raka i nie wykrywam nowych źródeł energii. Czasami brak tych dwóch odpowiedzi wystarczy, żeby ktoś notorycznie pytał: &#8220;No i po co to?&#8221;, albo: &#8220;Kto za to płaci?&#8221;. Najgorsze bywały rozmowy ze studentami medycyny, którzy, dowiadując się, że jestem zoologiem, komentowali: &#8220;Co, nie dostałaś się na medycynę?&#8221;. Ja tego nigdy nie rozważałam.<span class="txt_pytanie"><b>A co sprawiło, że zostałaś zoolożką? Do tego jeszcze po Oksfordzie? </b></span></p>
<p>Długo nie wiedziałam, co będę robić, ale zawsze ciekawiły mnie zwierzęta. Rodzice, szczególnie mama, odradzali mi zoologię, bo to &#8220;nie praca dla kobiety&#8221;. Ale mama wyobrażała sobie, że będę macać krowie wnętrzności i wykłócać się z rolnikami. Faktycznie, czasem jest trudno. Badając norki, nosiłam ciężki plecak ze sprzętem: klatka do złapania norki, pudło do jej usypiania, osobne do wybudzania, butlę z gazem. To było fizycznie męczące. Do tego najciekawsze zwierzęta mieszkają w niedostępnych krajach. Moja znajoma wyjechała na badania w góry Etiopii, gdzie miała problemy z ciśnieniem, schudła dziesięć kilo, a kiedy zabrakło jej opału, spaliła własne buty, żeby móc się ogrzać. Ja w porównaniu z nią miałam komfortowe warunki. I bardzo lubię ten zawód. Pokochałam szczególnie swoją pierwszą pracę, zaraz po doktoracie.</p>
<p><span class="txt_pytanie"><b>Co to było? </b></span></p>
<p>Dwa miesiące po doktoracie dostałam pracę w obiecującej, choć raczkującej firmie jako senior scientist w zespole naukowym. Wykorzystywaliśmy pszczoły do wykrywania narkotyków i materiałów wybuchowych. Ja odpowiadałam za projektowanie eksperymentów. Cudowna praca &#8211; w zapachu miodu i pyłków, z pracowitymi, arcyciekawymi zwierzętami, o których mnóstwo się nauczyłam. Grant skończył się tuż przed tym, jak mieliśmy testować pszczoły na lotnisku Heathrow &#8211; potrafią wykryć m.in. semteks, kokainę i heroinę.</p>
<p><span class="txt_pytanie"><b>Jak to możliwe? </b></span></p>
<p>Wykorzystaliśmy klasyczne warunkowanie, odruch Pawłowa. Przypomnijmy: Pawłow wywoływał u psa odruchy warunkowe dzwonkiem &#8211; pies wiedział, że dzwonek oznacza jedzenie, więc się ślinił. My zaobserwowaliśmy, że pszczoły reagują na cukier wystawianiem języka. Dlatego tuż przed podaniem cukru &#8211; zamiast dzwonka &#8211; podawaliśmy pszczole próbkę zapachu materiałów wybuchowych. Pszczoły umieszczaliśmy na krótki czas &#8220;służby wojskowej&#8221; w małych pudełeczkach zaprojektowanych na kształt komórek pszczelego plastra; pod ich główkami znajdowały się promienie podczerwone &#8211; wysunięcie pszczelego języka powodowało przerwanie promienia i elektroniczną rejestrację reakcji, którą mogliśmy zaobserwować na ekranie komputera.</p>
<p><span class="txt_pytanie"><b>Muszę wziąć w obronę psy policyjne. Pies gorszy? </b></span></p>
<p>Pszczoła ma węch trochę lepszy od psa, a jednocześnie się nie rozprasza; poza tym jest tańsza w utrzymaniu. Psy są inteligentne, ale również emocjonalne &#8211; potrzebują uwagi i entuzjazmu opiekuna, żeby efektywnie pracować. Mogą się znudzić pracą i zacząć pokazywać walizki, w których nic nie ma, tylko po to, żeby się pobawić. Są czułe na emocje opiekunów. Jeśli przewodnik ma jakieś podejrzenia, pies zareaguje na gesty lub mimikę. Zdarzało się, że na amerykańskich lotniskach psy wskazywały głównie walizki Meksykanów, bo pracowały z przewodnikiem rasistą.</p>
<p>Z pszczołami nie ma tych problemów, a ich trening jest tańszy i szybszy. Szkolenie psa trwa minimum pół roku, a pszczoły &#8211; sześć sekund.</p>
<p><span class="txt_pytanie"><b>Jak to? </b></span></p>
<p>Trzy sekundy z zapachem zakazanej substancji, trzy sekundy z cukrem. Dla bezpieczeństwa trening powtarzaliśmy kilka razy, pszczoły przechodziły też dwa &#8220;egzaminy&#8221;. Cały proces razem z przerwami zajmował parę godzin. Każda z naszych pszczół pracowała tylko dwa dni &#8211; później wracały do ula, do swojego pszczelego życia. Mieliśmy naprawdę znakomite wyniki. Próbowaliśmy wykrywać różne substancje, np. próchnicę drewna w mieszkaniach. Zabrakło ostatniej fazy &#8211; eksperymentalnej &#8211; ale nie znaleźliśmy inwestora. W zasadzie byliśmy o krok od ostatecznego produktu, który chcieliśmy wypuścić na rynek &#8211; zbudować hotel dla pszczół na lotnisku, gdzie miałyby odpowiednie warunki. Strasznie tego żałuję.</p>
<p><span class="txt_pytanie"><b>Co zrobiłaś potem? </b></span></p>
<p>Przeniosłam się na Nottingham Trent University i tu wykładam. Prowadzę kilka rodzajów zajęć: ochronę gatunków, zaawansowaną ekologię, genetykę zwierząt. W przyszłym semestrze czekają mnie moje ulubione zajęcia z zachowania zwierząt. Bardzo ciekawe. Można pokazać filmy, omówić ciekawe eksperymenty ze zwierzętami.</p>
<p><span class="txt_pytanie"><b>Nie tylko nigdy nie pracowałaś w Polsce, ale także mieszkałaś tu, powiedzmy, sporadycznie. </b></span></p>
<p>Urodziłam się w Polsce, w Gdańsku. Ale rodzice byli architektami. Mama była po architekturze i wzornictwie na ASP, a tato &#8211; budowniczym okrętów, i przenosiliśmy się tam, gdzie dostawał kontrakt. Rodzice traktowali to zawsze jak okazję, a nie wygnanie. My z bratem znosiliśmy to gorzej &#8211; nie chcieliśmy zostawiać kolegów i koleżanek. W 1990 roku, kiedy miałam sześć lat, wyjechaliśmy do Włoch. Po trzech latach pojechaliśmy na rok do Tajlandii, a stamtąd na trzy lata do Chin. Dopiero z Szanghaju wróciłam do Polski i tu skończyłam liceum.</p>
<p><span class="txt_pytanie"><b>Jak wspominasz te podróże? </b></span></p>
<p>Pamiętam, że we Włoszech, choć byłam mała i nie mówiłam po włosku, nie miałam problemu, żeby się dogadać. Potrzebowałam pomocy tylko raz &#8211; przyprowadziłam koleżanki do domu, żeby mama pomogła mi wytłumaczyć, jak się gra w dwa ognie. Pamiętam najwspanialszą szkołę w Tajlandii &#8211; pod patronatem ONZ. Mieliśmy nauczycieli z całego świata: Japonka uczyła śpiewu, Chinka muzyki, Włoch informatyki. Pamiętam, że pani od siatkówki nosiła na treningach sari i bransolety. Mimo że do szkoły chodziły dzieci ambasadorów i radżów, to ja &#8211; dziewczynka z Polski &#8211; przywiozłam ze sobą prawdziwy skarb. Gumę do skakania! To był hit tajskiej szkoły i najlepszy prezent na każde urodziny.</p>
<p>O ile Tajlandię zapamiętałam jako bardzo przyjazną, gdzie każdy ma prawo do swojej prywatnej przestrzeni, o tyle przeprowadzka do komunistycznych Chin była dla nas szokiem. Kultura w Szanghaju, gdzie wylądowaliśmy, była ekspansywna i agresywna. Ludzie strasznie się pchali, wiele osób podchodziło i sprawdzało, czy moje włosy są prawdziwe. Nagle się zrobiło strasznie zimno, a mieszkania nie miały kaloryferów. Uczyliśmy się chińskiego po półtorej godziny dziennie. Jak tylko złapaliśmy język, o wszystko zaczęliśmy się targować. Okazało się, że to kluczowa umiejętność &#8211; nagle wszystko staniało. Najgorsze jednak było pójście na rynek. To było zoo z filmów Tima Burtona: makabryczne żywe żaby bez skóry zanurzone w misce, &#8220;pęczki&#8221; gdaczących kur powiązanych za nogi. Zajęło mi dużo czasu, żeby się do Chin przyzwyczaić.</p>
</div>
<p>&lt;podzial_strony&gt;</p>
<div id="artykul"><span class="txt_pytanie"><b>Wróciłaś do liceum, a potem znowu wyjechałaś? </b></span>Wiedziałam, że chcę studiować na międzynarodowym uniwersytecie, więc zdałam międzynarodową maturę w Gdyni i w 2003 roku dostałam się na licencjat na Jacobs University w Bremie. Tam spędziłam dwa i pół roku, w tym dwa miesiące na projekcie badawczym w Australii i pół roku na wymianie studenckiej w Houston w Teksasie.</p>
<p>Uniwersytet w Niemczech dał mi kopa: szedł systemem amerykańskim, promował etykę pracy, więc pracowałam ostro, byłam przyzwyczajona do trudnych pytań i myślenia &#8220;on your toes&#8221;.</p>
<p><span class="txt_pytanie"><b>Czyli w sam raz na Oksford. </b></span></p>
<p>Ha! Ja wcale nie chciałam studiować na Oksfordzie, tylko na amerykańskim uniwersytecie. Aplikowałam do stanowych uczelni w Kalifornii, ale oni bardzo rzadko przyznają stypendia osobom spoza obrębu stanu. Uniwersytet w Berkeley odpisał, że chętnie mnie przyjmą, ale za 145 tys. dol. Wtedy pomyślałam jednak o uczelniach brytyjskich. Na przykład o Kent, gdzie mają świetną zoologię. Ale to Oksford dał mi stypendium, które pokrywało czesne. Doktorat sfinansowała mi fundacja Crescendum Est &#8211; Polonia, a magisterium &#8211; Rada Naukowa Biotechnologii i Nauk Biologicznych (Biotechnology and Biological Sciences Research Council), największa w Wielkiej Brytanii publiczna instytucja fundująca stypendia i badania naukowe w tych dziedzinach.</p>
<p><span class="txt_pytanie"><b>A o Stowarzyszeniu Polskim na Uniwersytecie Oksfordzkim opowiesz? </b></span></p>
<p>Tam w sumie też nie zamierzałam trafić. Z poprzednich pobytów za granicą wyniosłam mieszane uczucia w stosunku do organizacji polonijnych &#8211; w wielu z nich dominowały podziały i kłótnie. Mimo to w Oksfordzie zapisałam się na listę mailingową Oxford University Polish Society (Stowarzyszenia Polskiego na Uniwersytecie Oksfordzkim) w nadziei na wykład Leszka Kołakowskiego albo Normana Daviesa. Nie miałam potrzeby chodzenia na spotkania, ale nadszedł tłusty czwartek i pomyślałam, że warto iść na pączka. Okazało się, że organizatorzy spotkania to grupa życzliwych ludzi. Wciągnęłam się więc w działalność stowarzyszenia, zgłosiłam swoją kandydaturę na jego prezydentkę i zostałam wybrana. Z jednej strony dobrze znałam środowisko polonijne, z drugiej &#8211; nie miałam żadnego doświadczenia w prowadzeniu organizacji.</p>
<p>Tuż przed rozpoczęciem prezydentury zakwalifikowałam się do programu Szkoły Liderów Polonijnych stowarzyszenia Szkoła Liderów z Warszawy. Ten kurs dał mi narzędzia do zarządzania stowarzyszeniem. To ciężka praca.</p>
<p><span class="txt_pytanie"><b>Czym się zajmowałaś? </b></span></p>
<p>Wszystkim. Od organizacji spotkań z gośćmi z Polski, np. Leszkiem Balcerowiczem, do odpowiadania na maile z zapytaniem, gdzie w Oksfordzie można naprawić komputer. Stowarzyszenie organizuje mnóstwo spotkań: wykłady, konferencje, imprezy, grille, potańcówki, pikniki, śniadania, więc jest co robić na co dzień. Ale miałam też dwa długofalowe cele. Po pierwsze, zjednoczyć polskie organizacje studenckie, co się w końcu udało. To był żmudny proces, który w zeszłym roku zakończył się powołaniem Federacji Polskich Stowarzyszeń Studenckich w UK.</p>
<p>Moim marzeniem było też zwrócenie uwagi polskich władz na to, że emigracja nie jest jednowymiarowa. Do niedawna politycy zachowywali się tak, jakby nie wiedzieli o istnieniu kilkunastu tysięcy polskich studentów na brytyjskich uczelniach i o pracujących tu profesjonalistach. Polacy na Wyspach byli kojarzeni wyłącznie z emigracją zarobkową na zmywaku w Londynie. Ale od 2009 roku większość wydarzeń organizowanych przez studentów uczelni brytyjskich ma patronat albo ambasady, albo MSZ, albo prezydenta. Więc naprawdę się dużo zmieniło.</p>
<p><span class="txt_pytanie"><b>Teraz jesteś mentorką polskich studentów w Oksfordzie. </b></span></p>
<p>Kandydatów na studentów studiów doktoranckich. Tych, którzy chcą się doktoryzować z nauk biologicznych. Kieruje ich do mnie główny ambasador studentów polskich z The Kings Foundation, Fundacji Królów, która pomaga polskim uczniom dostać się na zagraniczne uczelnie.</p>
<p><span class="txt_pytanie"><b>Jak pomagasz? </b></span></p>
<p>Odpowiadam na pytania, które do mnie kierują mailowo. Pytają o to, jak może wyglądać rozmowa kwalifikacyjna, jaki wybrać college albo jak ukierunkować swój esej, żeby mieć szansę.</p>
<p><span class="txt_pytanie"><b>Dużo dziewczyn aplikuje? Dostają się? </b></span></p>
<p>W Oksfordzie w tej chwili jest więcej chłopaków niż dziewczyn, szczególnie na fakultetach ścisłych: matematyce, fizyce, chociaż dziewczyny też tam studiują. Za to w Cambridge jest chyba więcej dziewczyn, wszystkie wspólne imprezy taneczne wypadają korzystnie. Najważniejsze jest jednak to, że nawet jeśli liczba studentek i studentów nie jest zbilansowana, to w Wielkiej Brytanii starają się dbać o to, by kobiety nie czuły z tego powodu dyskomfortu. Za to na konferencjach naukowych w Polsce seksistowskie zachowania i dowcipy są na porządku dziennym.</p>
<p><span class="txt_pytanie"><b>Spotkało cię to? </b></span></p>
<p>Wielokrotnie. Ostatnio na II Światowym Zjeździe Inżynierów Polskich. Jestem na Kongresie, panowie inżynierowie starają się być mili, ale im to nie wychodzi. Co się gdzieś przemieszczam, dosiadam, słyszę: &#8220;Jak się pani pięknie uśmiecha&#8221;, &#8220;To ja siądę naprzeciwko pięknych pań, to mi dobrze zrobi na apetyt&#8221;. Niekomfortowe uczucie, trudno przebrnąć przez te wszystkie &#8220;całuję rączki&#8221;. Nawet kierownictwo rozpoczęło kongres tak: &#8220;Witamy inżynierów oraz piękne panie, które są tutaj obecne&#8221;. Jakbym chciała być komplementowana ze względu na urodę, to zrobiłabym czterodniowy kurs wizażu, a nie czteroletni doktorat.</p>
<p>Mam wrażenie, że tak jest wszędzie &#8211; od sal konferencyjnych po Senat. Na Europejskim Kongresie Gospodarczym, gdzie przyjeżdża się zdobyć kontakty biznesowe, jedynymi dziewczynami były hostessy podające wódkę. Po kilku głębszych czołowi polscy biznesmeni pchali naszej koleżance łapy pod spódnicę. Byłam też na spotkaniu w Senacie, gdzie senator Ziółkowski pytał mnie, czy jestem cheerleaderką. Na innej konferencji opowiadał z dumą, że nie wypuszcza studentek na wymiany zagraniczne, bo tylko &#8220;złapią męża, zajdą w ciążę, więc to marnowanie pieniędzy&#8221;.</p>
<p><span class="txt_pytanie"><b>To do Polski raczej nie wrócisz. </b></span></p>
<p>Ale ja chciałam pracować w Polsce. Zaraz po studiach szukałam ofert pracy dla zoologów, tylko ich nie było. Próbowałam w innych dziedzinach, ale ostatecznie dostałam dobrą ofertę pracy w Wielkiej Brytanii. Denerwuje mnie to, że nie ma zwyczaju podawania w ofertach zarobków &#8211; przez to nie wiem, czy się w ogóle się z tej pracy utrzymam. Nie ma też kultury odpowiadania na maile &#8211; choćby to był automat, który odpisuje: przyjęliśmy, odpowiemy do końca miesiąca.</p>
<p>Za to staram się nawiązać w Polsce współpracę z instytucjami naukowymi. Chcę swoim brytyjskim studentom móc pokazać wilki i niedźwiedzie.</p>
<p><i>Dr Joanna Bagniewska &#8211; ur. w 1984 r. w Gdańsku. Jest zoolożką, wykłada m.in. ekologię i bioróżnorodność na Nottingham Trent University. Ukończyła licencjat w Jacobs University w Bremie, a magisterium i doktorat obroniła na Uniwersytecie Oksfordzkim. Jest współzałożycielką Federacji Polskich Stowarzyszeń Studenckich w Wielkiej Brytanii. Wyróżniona w finale międzynarodowego konkursu FameLab 2014 nagrodą laureatów </i></p>
</div>
</div>
</div>
</div>
]]></content:encoded>
			</item>
	</channel>
</rss>
